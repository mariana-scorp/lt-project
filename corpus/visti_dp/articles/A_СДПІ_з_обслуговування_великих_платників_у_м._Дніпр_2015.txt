<id>A</id>
<author_surname></author_surname>
<author_name></author_name>
<title>СДПІ з обслуговування великих платників у м. Дніпропетровську інформує</title>
<publ_in>Вісті Придніпров'я</publ_in>
<url>http://vesti.dp.ua/%d1%81%d0%b4%d0%bf%d1%96-%d0%b7-%d0%be%d0%b1%d1%81%d0%bb%d1%83%d0%b3%d0%be%d0%b2%d1%83%d0%b2%d0%b0%d0%bd%d0%bd%d1%8f-%d0%b2%d0%b5%d0%bb%d0%b8%d0%ba%d0%b8%d1%85-%d0%bf%d0%bb%d0%b0%d1%82%d0%bd%d0%b8/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>582</length>
<alt_orth>0</alt_orth>
<errors></errors>
<comments></comments>
<body>
Зустрічі з профспілками – частина конструктивного діалогу.
На зустрічі, що організована керівництвом СДПІ у м.Дніпропетровську МГУ ДФС з представниками профспілки підприємства, що займається  вивозом побутових відходів йшлося про проблеми галузі. Присутні акцентували увагу, що проблеми окремого підприємства є труднощами галузі в цілому, тому їх вирішення потребує комплексного підходу. Також було розглянуто питання особливостей перерахування зайво зарахованих коштів з електронного рахунку платника та надано відповіді на різні запитання.
По закінченню зустрічі серед присутні було розповсюджено зразки друкованої продукції.
Нагадуємо про можливість скористатися сервісом «Пульс», Антикорупційний сервіс «Пульс» гарантує платнику послуги з невідкладного вирішення проблемних питань. Нагадаємо, за номером «Пульсу» (044) 284 00 07 громадяни мають можливість повідомити про неправомірні дії або бездіяльність працівників податкової та митної служб, можливі корупційні дії з їхнього боку, оперативно вирішити суперечливі питання, які виникають в процесі адміністрування податків або під час митного оформлення.
Інформація, яка надходить на ”Пульс” ретельно перевіряється. За результатами оперативно вживаються заходи щодо усунення проблемних моментів. Заявника в обов’язковому порядку інформують про вирішення питання.
Як отримати публічну інформацію, що знаходиться у володінні СДПІ  у  м. Дніпропетровську МГУ ДФС?
Запитувачами публічної інформації відповідно до Закону України 13 січня 2011 року № 2939-VI «Про доступ до публічної інформації», зі змінами, є фізичні, юридичні особи та об’єднання громадян без статусу юридичної особи, крім суб’єктів владних повноважень при здійсненні ними своїх функцій.
Запит на отримання публічної  інформації,  що  знаходиться  у  володінні  СДПІ  у  м.Дніпропетровську МГУ ДФС, подається в усній чи письмовій формі особисто від запитувача або шляхом надсилання поштою, електронною поштою, факсом, телефоном,- на вибір запитувача.
Письмовий запит подається в довільній формі, та повинен містити наступні дані:, прізвище, ім’я, по батькові (найменування) запитувача, поштову адресу або адресу електронної пошти, номер засобу зв’язку (якщо такий є), загальний опис інформації або вид;, назву, реквізити чи зміст документа, щодо якого зроблено запит, якщо запитувачу це відомо, підпис і дату за умови подання письмового запиту.
Запит на отримання публічної інформації подається в робочий час згідно з правилами внутрішнього трудового розпорядку. У Спеціалізованій ДПІ у м.Дніпропетровську МГУ ДФС такий графік роботи: з понеділка по п’ятницю з 09:00 до 13:00 та з 13:45 до 18:00 (у п’ятницю до 16:45).
У разі коли з поважних причин (інвалідність, обмежені фізичні можливості тощо) особа не може подати письмовий запит, його оформлює працівник  інспекції із зазначенням прізвища, ім’я, по батькові, контактного телефону в запиті та надає копію запиту особі, яка його подала.
Письмові запити направляються на адресу СДПІ у м. Дніпропетровську МГУ ДФС: м. Дніпропетровськ, проспект Кірова, буд.57, 49600, на конверті зазначати «Публічна інформація».
За усними запитами можна звертатися до сектору розгляду звернень та забезпечення доступу до публічної інформації відділу реєстрації платників та електронних сервісів за телефоном (056) 778 45 76; у Криворізькому управлінні — до сектору реєстрації платників та електронних сервісів за телефоном (0564) 74 96 41).
Адміністративні послуги як механізм реалізації прав людини та правозахисної діяльності в органах ДФС, Розбудова України як правової демократичної держави вимагає радикальної зміни пріоритетів у державній діяльності і принципів та форм відносин між владою і приватними (фізичними та юридичними) особами. Людина, її права та свободи відповідно до Конституції України визнані найвищою соціальною цінністю. Головне завдання сучасної держави полягає в наданні суспільству якісних послуг. В органах Державної фіскальної служби України це забезпечення права громадян на звернення, на доступ до публічної інформації, на отримання адміністративних послуг юридичними та фізичними особами, забезпечення реалізації прав платників податків. Права платників податків визначені статтею 17 Податкового кодексу України, також статтею 16 вказаного кодексу закріплено обов’язки платника податків.
Таким чином, надання якісних адміністративних та соціальних послуг як механізму задоволення потреб фізичних та юридичних осіб є невід`ємною складовою діяльності органів ДФС.
</body>