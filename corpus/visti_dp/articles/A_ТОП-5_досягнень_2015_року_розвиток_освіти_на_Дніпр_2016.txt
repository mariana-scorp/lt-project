<id>A</id>
<author_surname></author_surname>
<author_name></author_name>
<title>ТОП-5 досягнень 2015 року: розвиток освіти на Дніпропетровщині</title>
<publ_in>Вісті Придніпров'я</publ_in>
<url>http://vesti.dp.ua/%d1%82%d0%be%d0%bf-5-%d0%b4%d0%be%d1%81%d1%8f%d0%b3%d0%bd%d0%b5%d0%bd%d1%8c-2015-%d1%80%d0%be%d0%ba%d1%83-%d1%80%d0%be%d0%b7%d0%b2%d0%b8%d1%82%d0%be%d0%ba-%d0%be%d1%81%d0%b2%d1%96%d1%82%d0%b8-%d0%bd/</url>
<publ_part></publ_part>
<publ_place></publ_place>
<publisher></publisher>
<year>2016</year>
<pages></pages>
<length>508</length>
<alt_orth>0</alt_orth>
<errors></errors>
<comments></comments>
<body>
Нові дитсадки, інноваційні проекти та сучасні технології: Дніпропетровщина – потужний освітній центр України. Регіон одним з перших запроваджує інноваційні методики та проекти в навчальні процеси. Незважаючи на складну ситуацію в країні, Дніпропетровщина продовжує розвивати освітню галузь. ТОП-5 досягнень 2015 року до вашої уваги.
Ще 1156 дітлахів Дніпропетровщини отримали можливість ходити до дитсадка
Нові дитячі садочки цього року відкрились у Дніпропетровську, Дніпропетровському та Софіївському районах. Вони прийняли 110 дітей. Ще більше 300 малюків цьогоріч пішли до дошкільних відділень навчально-виховних комплексів, створених у Дніпропетровську, Новомосковську, Апостолівському, Новомосковському, Царичанському, Томаківському, Криничанському та Магдалинівському районах. Розширювали цьогоріч і діючі дитсадки. У них після ремонтів було створено 38 додаткових груп на 735 місць. 
На сьогодні в області в 966 дошкільних навчальних закладах виховуються близько 116 тисяч дітей. , 35 нових шкільних автобусів отримали райони Дніпропетровщини
Міські та сільські учні мають навчатися у комфортних умовах. Така позиція очільника регіону Валентина Резніченка. Для цього на Дніпропетровщині ремонтуються школи, реконструюються котельні. Ще один крок – нові шкільні автобуси. 35 шкільних автобусів придбали на Дніпропетровщині. Новенькі авто відправили в усі 22 райони. Тепер вони забезпечать підвіз понад тисячі сільських учнів. На це з обласного та державного бюджетів виділено близько 45 млн. гривень. Придбані автобуси – комфортні та безпечні для дітей. Авто розраховані на 30 місць, мають сучасну паливну систему, що зменшує шкідливі викиди в повітря, обмежувачі швидкості, автономне опалення, додаткові люки. Сидіння спеціально розроблені під школярів. Є корзинки для речей дітей. Салони обладнані тривожними кнопками та гучним зв’язком.
Загалом в області 356 шкільних автобусів. Їх послугами користуються 17 тисяч дітей.
Відкрито перший у Дніпропетровську коворкінг-центр для студентів-айтішників «NUMO». 
Перший у Дніпропетровську коворкінг-центр для студентів-айтішників відкрився. Зони для роботи, лекцій та відпочинку, а ще проектор, плазма і багато інших «фішечек». Тут є все для того, щоб студенти могли осягати IT-науку і робити перші професійні кроки. Це результат співпраці Дніпропетровської облдержадміністрації, волонтерів «IT Рух Дніпро» та Національного гірничого університету. На створення коворкінг-центру знадобилося 3,5 місяці від зародження ідеї. , Модернізовано близько 30 шкільних котелень
Минулого року на Дніпропетровщині розпочали масштабну модернізацію шкільних котелень. Близько 30 шкіл завдяки цьому отримали дешеве тепло. 
9 шкільних котелень Нікополя, Межівського, Павлоградського, Криничанського, Петропавлівського, Дніпропетровського та Криворізького районів перейшли на альтернативне паливо та зекономлять 430 тис. кубічних метрів газу на рік.
Ще 20 котелень освітніх закладів Дніпропетровщини завдяки ремонтам котлів скоротили споживання газу на 134 тис. кубічних метрів на рік. 
Завдяки цьому діти та вчителі можуть навчатися в теплих класах, а місцева громада заощаджувати кошти на подальшу модернізацію шкільного опалення.
Діти Дніпропетровщини отримали стипендії Президента України та КМУ
Понад 40 студентів Дніпропетровщини отримуватимуть стипендії Президента України. Усі вони відмінники, переможці різноманітних конкурсів. Щомісяця студенти технікумів та коледжів матимуть по тисячі гривень. Відмінники університетів та академій – на 200 гривень більше.
15 школярів регіону також мають іменні стипендії Президента України, Кабінету Міністрів України та імені Тараса Шевченка. 
Володарями обласної стипендії став 341 студент та учень профтехучилищ. Вони гарно навчаються, займаються спортом, організовують концерти та благодійні ярмарки. Про таких кажуть «душа навчального закладу». Впродовж трьох місяців учні профтехучилищ додатково матимуть по 850 гривень, студенти технікумів і коледжів – по 1050 гривень, а студенти вишів – по 1250 гривень.
</body>