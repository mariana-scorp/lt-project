<id>A</id>
<author_surname></author_surname>
<author_name></author_name>
<title>Чим швидше ми разом розберемося у всіх тонкощах функціонування ОСББ та ЖБК, тим швидше зможемо вирішити проблеми комунального характеру — Борис Філатов</title>
<publ_in>Вісті Придніпров'я</publ_in>
<url>http://vesti.dp.ua/%d1%87%d0%b8%d0%bc-%d1%88%d0%b2%d0%b8%d0%b4%d1%88%d0%b5-%d0%bc%d0%b8-%d1%80%d0%b0%d0%b7%d0%be%d0%bc-%d1%80%d0%be%d0%b7%d0%b1%d0%b5%d1%80%d0%b5%d0%bc%d0%be%d1%81%d1%8f-%d1%83-%d0%b2%d1%81%d1%96%d1%85/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>396</length>
<alt_orth>0</alt_orth>
<errors></errors>
<comments></comments>
<body>
Борис Філатов взяв участь у міському форумі, присвяченому проблемам ОСББ та ЖБК
У Дніпропетровську, з ініціативи Бориса Філатова відбувся міський форум, присвячений ОСББ (об’єднання співвласників багатоповерхових будинків) та ЖБК (житлово-будівельні комплекси), на якому експерти обговорили вирішення проблем міського комунального господарства. Захід був розрахований на людей, які хочуть створити ОСББ або які вже є чинними членами ОСББ та ЖБК. За словами лідера політичної партії «УКРОП» Бориса Філатова сьогодні альтернативи створенню ОСББ та ЖБК немає. — Безумовно, ОСББ та ЖБК є безальтернативним рішенням для сотень дніпропетровців. У поточному році ми зробили великий крок назустріч їм, поліпшивши регуляторне середовище. Люди повинні розуміти, що ЖЕКи — це неефективне і далеке минуле. Вони вже віджили своє. І чим швидше ми розберемося у всіх тонкощах функціонування ОСББ та ЖБК, тим швидше ми зможемо вирішити проблеми комунального характеру, — розповів Борис Філатов. За його словами, міський форум — це спеціальний захід, де люди змогли отримати всю потрібну інформацію щодо ОСББ та ЖБК.
— Ми запросили сюди керівників ОСББ, а також ініціативні групи людей, які планують створити ОСББ. Ми роз’яснюємо їхні права. Тобто, розповідаємо, що необхідно зробити, яка допомога буде з боку дніпропетровської міської ради і зокрема нашого управління. Які закони, які були внесені зміни останнім часом на території України. Проводимо інформування та роз’яснюємо про нашу програму, яка з ініціативи Бориса Філатова була створена. Тобто про підтримку ОСББ у місті Дніпропетровську, — пояснив начальник управління житлового господарства дніпропетровської міськради Михайло Лисенко.
Як розповіла депутат міськради Анастасія Староскольцева, сьогодні міське житлово-комунальне господарство знаходиться в жахливому стані, адже за 24 роки незалежності в Дніпропетровську фактично нічого нового не побудували, не відремонтували. — Сьогодні наше завдання — протягнути ініціативним громадянам руку допомоги, підставити їм плече міської влади. Міська влада повинна виступити ініціатором підтримки таких товариств співвласників багатоквартирних будинків. Потрібно довести, що люди не залишаться наодинці зі своїми проблемами.
На форумі також була презентована спеціальна книга, видана з ініціативи Бориса Філатова, що є своєрідним керівництвом до дії. — У цій книзі — інструкції, законодавство, зразки документів. У ній написано, яким чином створювати ОСББ і як далі його обслуговувати. Я думаю, така методичка буде дуже корисна для всіх, — пояснив Борис Філатов.
Нагадаємо, що у своїй «Стратегії розвитку Дніпропетровська» Борис Філатов пропонує комплексний і системний підхід до вирішення комунальних проблем міста. Політик наполягає на впровадженні енергозберігаючих технологій, проведенні паспортизації житлового фонду, боротьбі з монополіями, які постачають комунальні послуги. Також у своїй програмі Філатов обгрунтовує необхідність контролю за тарифами з боку міської влади та прийняття міської цільової програми ремонтів об’єктів ЖКГ.
</body>