<id>A</id>
<author_surname></author_surname>
<author_name></author_name>
<title>Укрпошта показала кращі результати за останні 15 років</title>
<publ_in>Вісті Придніпров'я</publ_in>
<url>http://vesti.dp.ua/%d1%83%d0%ba%d1%80%d0%bf%d0%be%d1%88%d1%82%d0%b0-%d0%bf%d0%be%d0%ba%d0%b0%d0%b7%d0%b0%d0%bb%d0%b0-%d0%ba%d1%80%d0%b0%d1%89%d1%96-%d1%80%d0%b5%d0%b7%d1%83%d0%bb%d1%8c%d1%82%d0%b0%d1%82%d0%b8-%d0%b7/</url>
<publ_part></publ_part>
<publ_place></publ_place>
<publisher></publisher>
<year>2016</year>
<pages></pages>
<length>585</length>
<alt_orth>0</alt_orth>
<errors></errors>
<comments></comments>
<body>
Державне підприємство «Укрпошта» за підсумками 2015 року очікує отримати прибуток на суму близько 50 млн грн. Цей показник у 2,5 рази більше плану (+250%) і є кращим за останні 15 років. Про це заявив в.о. генерального директора підприємства Ігор Ткачук, звітуючи за рік роботи«Укрпошти» під своїм керівництвом.
«Наприкінці 2014-го року мені довелося прийняти із збитком у 4 млн грн, поглинуте корупційними схемами і оборудками, підприємство, – відзначає керівник Укрпошти Ігор Ткачук. – Завдяки оптимізації логістичних та технологічних процесів, удосконаленню системи управління якістю та розширенню сфери застосування кур’єрських послуг, за цей період вдалося докорінно змінити ситуацію на підприємстві на краще. За 2015 рік Укрпошта матиме прибуток близько 50 млн грн. Крім того, цього року ми затвердили три основні програми: антикорупційну, програму підвищення енергозбереження та програму підвищення рівня безпеки працівників. І це лише початок. Ми готові удосконалюватися для наших споживачівй у наступному 2016 році».
Зростання прибутку досягнуто за рахунок збільшення доходів та оптимізації витрат. Зокрема, зростання доходів спостерігається від послуг з пересилання дрібних пакетів (207,9%) та посилок (123,9%), приймання платежів (127,7%) та міжнародного поштового обміну (147,5%).
Незважаючи на складну економічну ситуацію у країні, підприємство вчасно поповнює казну держави. Лише цього року Укрпошта сплатила до бюджетів усіх рівнів понад 1,2 млрд грн.
Протягом 2015 року Укрпоштою запроваджено низку нових послуг та сервісів, зокрема: , У 2015 році відкрито 32 нових відділення та відремонтовано374 об’єкти поштового зв`язку, що майже вдвічі більше, ніж минулого року.
Вперше запровадженоцілодобовий або подовжений режим роботи (після 19.00) у 45 відділеннях в обласних центрах та вперше запрацювалибез обідньої перерви 1007 міських відділень Укрпошти.
Cкороченона одну добу терміни доставки пошти, газет та журналів між більшістю обласних центрів, що дозволило підприємству не лише підвищити якість послуг, а й додатково заощадити 1,68 млн грн.
Для посилення контролюза пересиланням вхідної в Україну міжнародної простої «авіа» письмової кореспонденції в Укрпошті встановлено спеціальні «ворота» (Глобальна система моніторингу).
Завдяки оптимізації логістичних процесів перевезення пошти магістральними поштовими маршрутами,вдалося зменшити витрати близько 45 млн. грн. на рік. Удосконалення організаційної структури Укрпошти зекономило підприємству понад 40 млн грн за рік.
Крім того, завдяки оптимізації поштових маршрутівзабезпечено значне скорочення витрат. Незважаючи на зростання вартості паливно-мастильних матеріалів, витрати на їх придбання скорочено на підприємстві на 12% проти плану.
Серед нових фінансових послуг Укрпошти за цей період – запровадження двостороннього обміну міжнародними електронними переказами Єврожиро з Болгарією, приймання платежів з торговельною виручкою, видача готівкових гривень та поповнення платіжних карток через POS-термінали Приватбанку, надання можливості клієнтам оформити миттєвий банківський переказ коштів з картки на картку за допомогою платіжних систем VISA та MasterCard через сайт Укрпошти (Фідобанк) та багато інших.
Укрпоштою вже розроблено проект доставки посилок із застосуванням поштоматів. З 1 лютого 2016 запрацює нова послуга «Посилка 30+» (пересилання відправлень вагою від 30 до 400 кг).
На підприємстві вперше розроблено та затверджено Антикорупційну програму на 2015-2017 рр. «Завдяки оперативно вжитим антикорупційним заходам нам вдалося виявити і попередити порушень на суму більше 100 млн грн, – зауважує очільник Укрпошти Ігор Ткачук. – До правоохоронних органів нами направлено близько 40 повідомлень про виявлені злочини та порушення». , Виконання заходів запровадженої на підприємстві Програми з енергозбереження на 2015-2020 рр. дозволить зекономити понад 132 млн грн щорічно. Завдяки впровадженню Програми підвищення рівня безпеки працівників на 2015-2017 рр.посилено контроль щодо недопущення відправлень із забороненим вкладенням (вибухонебезпечних речовин, зброї, боєприпасів), а також активізовано роботу з виявлення випадків пересилання кореспонденції з підробленими марками та упередження збитків.
Для забезпечення максимальної прозорості у цьому році Укрпоштою вперше запроваджено проведення процедур закупівель в он-лайн режимі, а також приєднано до системи електронних державних закупівель «ProZorro».
Позитивна динаміка діяльності Укрпошти у 2015 році свідчить лише про початок вдосконалення роботи підприємства та покращення якості послуг.
</body>