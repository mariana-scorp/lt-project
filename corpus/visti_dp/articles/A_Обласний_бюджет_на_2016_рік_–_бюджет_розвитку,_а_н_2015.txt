<id>A</id>
<author_surname></author_surname>
<author_name></author_name>
<title>Обласний бюджет на 2016 рік – бюджет розвитку, а не «проїдання», – Гліб Пригунов</title>
<publ_in>Вісті Придніпров'я</publ_in>
<url>http://vesti.dp.ua/%d0%be%d0%b1%d0%bb%d0%b0%d1%81%d0%bd%d0%b8%d0%b9-%d0%b1%d1%8e%d0%b4%d0%b6%d0%b5%d1%82-%d0%bd%d0%b0-2016-%d1%80%d1%96%d0%ba-%d0%b1%d1%8e%d0%b4%d0%b6%d0%b5%d1%82-%d1%80%d0%be%d0%b7%d0%b2%d0%b8/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>484</length>
<alt_orth>0</alt_orth>
<errors></errors>
<comments></comments>
<body>
 , У державному бюджеті України на 2016 рік для Дніпропетровської області закладено більше 8 млрд грн. Про це повідомив голова обласної ради Гліб Пригунов. Зокрема, передбачено освітню субвенцію – 420,4 млн грн; медичну субвенцію – 1547,2 млн грн. і субвенції загального фонду у розмірі більше ніж 6 млрд грн. Є ще ряд бюджетних програм, реалізація яких буде здійснюватися у процесі виконання державного бюджету, що передбачає додаткові кошти для місцевих бюджетів.
Також Дніпропетровщина першою в Україні отримала обласний бюджет на 2016 рік.
«Обласний бюджет на 2016 рік – бюджет розвитку, а не «проїдання». Він не лише у повній мірі забезпечує усі соціально-захищені статті, а й дозволяє направляти кошти на розвиток територій та громад. А значить кожен житель області повинен відчути підвищення якості свого життя. В більший мірі це залежить від того, на стільки грамотно та ефективно будуть розподіляти та витрачати кошти керівники на місцях. А громади повинні контролювати цей процес. Цього року ми перші серед регіонів України за соціально-економічним розвитком. Це велика заслуга, зокрема, голови облдержадміністрації Валентина Резніченка. В наступному році треба не тільки втримати цю позицію, а і йти далі. У нас є багато спільних планів, які, впевнений, допоможуть у цьому», – зазначив Гліб Пригунов.
Так, обсяг власних доходів обласного бюджету на 2016 рік затверджено у сумі 2,9 млрд грн. (+24% до рівня 2015 р). Найбільше джерело доходів обласного бюджету – податок на доходи фізичних осіб (45,4%) у 2016 р. становитиме 1,2 млрд грн. (+27,7 відсотка до рівня 2015 р). На утримання бюджетних установ передбачені видатки у сумі 3,6 млрд грн. (+20,2% до рівня 2015 р).
У бюджеті закладено зростання заробітних плат, стипендій, пільгових пенсій, допомог і збільшено фінансування на енергносії, харчування, медикаменти. Ще 63,3 млн грн. піде на продовження реалізації регіональних програм, з них на соціальний захист населення – 18,4 млн грн, у тому числі 6,3 млн грн на надання допомоги малозабезпеченим верствам населення, учасникам АТО.
Бюджет розвитку на 2016 рік затверджений у сумі 1 млрд 175 млн. грн, що в 1,6 рази (на 446 млн грн.) більше, ніж у 2015 році. Це дозволить продовжити проекти, визначені пріоритетними у 2015 році. Зокрема: 206,5 млн грн. (в 2 р. більше, ніж у 2015 р) піде на реконструкцію установ соціально-культурної сфери, 161 млн грн – на забезпечення питною водою мешканців області (утричі більше), 143,8 млн грн – на придбання медичного обладнання для лікувально-профілактичних закладів обласного підпорядкування (в 2,35 рази більше).
На будівництво і ремонт доріг комунальної власності передбачено 300 млн грн, що в 2,5 рази більше 2015 року (280 млн грн з них – на капремонт, 20 млн грн. – поточний). На виконання природоохоронних заходів – майже 270 млн грн.
із них 146 млн грн – на придбання спецтехніки для санітарної очистки.
Для підтримки об’єднаних територіальних громад закладено 18,5 млн грн. Їх отримає Новоолександрівська та Сурсько-Литовська сільські об’єднані територіальні громади на розвиток дитсадків та шкіл. Також є можливість залучити кошти для об’єднаних громад із державного бюджету. Область подала свої пропозиції Уряду по 17 об’єднаним територіальним громадам.
 
</body>