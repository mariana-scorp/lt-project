<id>A</id>
<author_surname></author_surname>
<author_name></author_name>
<title>Українські школярі створили понад 100 креативних роликів про швидкісний мобільний інтернет</title>
<publ_in>Вісті Придніпров'я</publ_in>
<url>http://vesti.dp.ua/%d1%83%d0%ba%d1%80%d0%b0%d1%97%d0%bd%d1%81%d1%8c%d0%ba%d1%96-%d1%88%d0%ba%d0%be%d0%bb%d1%8f%d1%80%d1%96-%d1%81%d1%82%d0%b2%d0%be%d1%80%d0%b8%d0%bb%d0%b8-%d0%bf%d0%be%d0%bd%d0%b0%d0%b4-100-%d0%ba%d1%80/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>410</length>
<alt_orth>0</alt_orth>
<errors></errors>
<comments></comments>
<body>
 , Завершився перший етап фестивалю «Покоління мобільного інтернету», ініційованого Київстар разом із педагогами напередодні літніх канікул. Організатори отримали понад 100 креативних скрайбінг-роликів від дітей із 9 областей України. Мета фестивалю «Покоління мобільного інтернету» – створення позитивного пізнавального інтернет-контенту про користь та переваги швидкісних мобільних технологій.
«Ми вирішили, що буде чудово доручити цю місію дітям. По-перше, вони достатньо грамотні інтернет-користувачі, які завдяки нестандартному мисленню вміють створювати дійсно унікальні креативні речі. По-друге, за сучасними школярами майбутнє. Можливо вже зараз, під час виконання нашого завдання, у когось народилася ідея цікавого стартапу, який зробить наше життя простішим та зручнішим завдяки швидкісному мобільному інтернету. По-третє, участь у фестивалі стала приводом для 77 вчителів ознайомитися зі скрайбінгом, як із новою технікою презентації, опанувати її разом із дітьми і в подальшому застосовувати у навчальному процесі як цікаве інноваційне доповнення», – говорить Алла Лаврентьєва, менеджер зі зв’язків із громадськістю Київстар, координатор фестивалю.
Члени журі вже працюють над обранням кращих робіт зі 107 скрайбінг-роликів, створених учнями 5-11 класів, які живуть та навчаються у 9 областях України. Це 258 хвилин роздумів на тему, яку користь суспільству приносить швидкісний мобільний інтернет.
«Перше враження – наші діти великі молодці! Є дуже незвичайні роботи, неординарні ідеї. Дивишся ролик і відчуваєш, що дитина щиро вклала сюди чимало сил та натхнення. Це і є найголовнішим: навчати дітей так, щоби вони хотіли вчитися. Дякую колегам, які знаходять час і можливість опановувати з учнями те, що не входить до шкільної програми, прищеплюючи їм дуже важливу рису – прагнути знати більше», – ділиться Ірина Сокол, голова журі, старший викладач кафедри інформатики та інформаційних технологій в освіті Запорізького обласного інституту післядипломної педагогічної освіти.
Запорізький обласний інститут післядипломної педагогічної освіти є співорганізатором проекту, оскільки педагоги Запорізької області вже продемонстрували позитивний досвід роботи зі скрайбінгом. У лютому 2015 року вони ініціювали обласний конкурс, в рамках якого школярі створювали скрайбінг-ролики на тему «Безпека дітей в інтернеті». На основі цього регіонального змагання і був розроблений всеукраїнський фестиваль скрайбінг-роликів «Покоління мобільного інтернету».
Викладачі інституту разом зі співробітниками Київстар оберуть по 5 найкращих робіт у номінаціях «Ручний скрайбінг» та «Онлайн-скрайбінг». До визначення абсолютних переможців зможуть долучитися усі охочі, оскільки 10 роликів-фіналістів будуть опубліковані для відкритого онлайн-голосування на сайті медіа-партнера фестивалю www.mmr.ua. Також найбільш вподобані ролики можна буде запостити на своїх сторінках у соціальних мережах.
10 школярів та 10 керівників проектів, чиї роботи потраплять до фіналу фестивалю, отримають смартфони ALCATEL ONETOUCH із підключенням до мережі Київстар. Також цінними подарунками від компанії «Киевстар» будуть нагороджені 2 школи, які представлять учні-переможці, визначені за результатами голосування у кожній з номінацій.
 
</body>