<id>A</id>
<author_surname></author_surname>
<author_name></author_name>
<title>ДПІ у Кіровському районі  м. Дніпропетровська повідомляє</title>
<publ_in>Вісті Придніпров'я</publ_in>
<url>http://vesti.dp.ua/%d0%b4%d0%bf%d1%96-%d1%83-%d0%ba%d1%96%d1%80%d0%be%d0%b2%d1%81%d1%8c%d0%ba%d0%be%d0%bc%d1%83-%d1%80%d0%b0%d0%b9%d0%be%d0%bd%d1%96-%d0%bc-%d0%b4%d0%bd%d1%96%d0%bf%d1%80%d0%be%d0%bf%d0%b5%d1%82/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>1165</length>
<alt_orth>0</alt_orth>
<errors></errors>
<comments></comments>
<body>
 , Оподаткування податком на додану вартість операції з надання продавцем винагороди (бонусу) покупцю, ДПІ у Кіровському  районі  м.Дніпропетровська  інформує, що ДФС України листом від 29.10.2015 № 22983/6/99-95-42-01-15 надано роз’яснення особливостей оподаткування ПДВ операції з надання продавцем винагороди (бонусу) покупцю.
Згідно з підпунктом 14.1.108 пункту 14.1 статті 14 Податкового кодексу України (далі – ПКУ) маркетингові послуги (маркетинг) — послуги, що забезпечують функціонування діяльності платника податків у сфері вивчання ринку, стимулювання збуту продукції (робіт, послуг), політики цін, організації та управлінні руху продукції (робіт, послуг) до споживача та післяпродажного обслуговування споживача в межах господарської діяльності такого платника податків.
Одним із методів, які використовуються постачальниками для просування товарів на ринку, є сплата мотиваційних виплат (премій, бонусів, інших заохочень) на користь третіх осіб (організацій, які придбавають товари у постачальника та здійснюють їх збут (дистриб’ютори)), які є винагородою за досягнення певних економічних показників третіми особами (дистриб’юторами) у межах своєї основної діяльності та сприяють пожвавленню збуту товарів постачальника, стимулюють просування товарів у каналах дистрибуції.
Оскільки мотиваційні та стимулюючі виплати (премії, бонуси, інші заохочення), які сплачуються офіційним дистриб’ютором (постачальником продукції (робіт, послуг)), зокрема, за точність закупівельних прогнозів, виконання узгодженого плану закупівель, дотримання асортименту товарів), спрямовуються на стимулювання збуту продукції (робіт, послуг), такі витрати відносяться до маркетингових послуг.
Відповідно до пункту 185.1 статті 185 ПКУ об’єктом оподаткування ПДВ є операції платників податку з постачання товарів/послуг, місце постачання яких розташоване на митній території України, відповідно до статті 186 ПКУ.
Згідно з підпунктом 14.1.185 пункту 14.1 статті 14 ПКУ постачання послуг — будь-яка операція, що не є постачанням товарів, чи інша операція з передачі права на об’єкти права інтелектуальної власності та інші нематеріальні активи чи надання інших майнових прав стосовно таких об’єктів права інтелектуальної власності, а також надання послуг, що споживаються в процесі вчинення певної дії або провадження певної діяльності.
Отже, при наданні продавцем винагороди (бонусу) покупцю у зв’язку з досягненням певних обсягів постачання товарів, придбаних у такого продавця, об’єктом оподаткування ПДВ є маркетингові послуги, які надаються покупцем, а мотиваційні та стимулюючі виплати, в свою чергу, є компенсацією вартості таких послуг.
Таким чином, у покупця при отриманні мотиваційних виплат (бонусів) від продавця у зв’язку з досягненням певних обсягів постачання товарів, придбаних у такого продавця, виникають податкові зобов’язання з ПДВ на суму отриманих мотиваційних виплат (бонусів).
Особливості перерахунку єдиного внеску через зміну розміру мінімальної зарплати, ДПІ у Кіровському  районі  м.Дніпропетровська  інформує, що листом ДФС України надано роз’яснення щодо єдиного внеску на загальнообов’язкове державне соціальне страхування (далі – єдиний внесок) у зв’язку з перенесенням підвищення прожиткового мінімуму та мінімальної заробітної плати з 1 грудня на 1 вересня 2015 року. Нагадуємо, що такі зміни передбачені Законом України від 17 вересня 2015 № 704-VIII «Про внесення змін до Закону України «Про Державний бюджет України на 2015 рік» (далі – Закон № 704).
У разі, якщо підприємством за період з 1 вересня 2015 року було здійснено нарахування єдиного внеску виходячи з мінімальної заробітної плати, що становила 1 218 грн.
таке підприємство повинно здійснити донарахування єдиного внеску виходячи з мінімальної заробітної плати, що становить з 1 вересня 2015 року 1 378 гривень.
Також необхідно провести перерахунок максимальної величини бази нарахування при розрахунку єдиного внеску на суми допомоги у зв’язку з вагітністю та пологами, оплати відпускних, період яких більше одного місяця, та нарахування проводились до 1 вересня 2015 року.
Отже, за період з 1 вересня 2015 року платники повинні здійснити перерахунок нарахованих сум єдиного внеску та відобразити такі суми у звітності з єдиного внеску за жовтень – грудень 2015 року.
У разі здійснення платниками перерахунку єдиного внеску, пов’язаного із зміною розміру мінімальної заробітної плати та розміру максимальної величини, з якої справляється єдиний внесок, передбачених Законом № 704, штрафні санкції за донарахування платником своєчасно не нарахованого єдиного внеску фіскальним органом не застосовуються.
Більш детально з відповідним листом ДФС від 27.10.2015  №39474/7/99-99-17-03-01-17 можна ознайомитись на офіційному веб-порталі ДФС.
Зареєструватися підприємцем – без жодних проблем, Фізична особа, яка зареєструвалася підприємцем, перебуває на обліку в контролюючому органі за місцем реєстрації. Контролюючий орган повинен взяти підприємця на облік у день отримання від державного реєстратора повідомлення про проведення його державної реєстрації та відомостей з реєстраційної картки.
Дані про взяття на облік фізичної особи-підприємця того ж дня передаються до ЄДР із зазначенням дати та номера запису про взяття на облік, найменування та ідентифікаційного коду контролюючого органу, в якому взято на облік.
Відомості, що містяться в ЄДР, є у відкритому доступі на офіційному веб-сайті центрального органу виконавчої влади, що реалізує державну політику у сфері державної реєстрації юридичних осіб та фізичних осіб-підприємців  на визначену дату. З ними можна ознайомитися шляхом перегляду, копіювання та роздрукування. Також цю інформацію можна замовити у державного реєстратора у формі  витягу, довідки або виписки. Такі відомості з ЄДР надаються протягом 24 годин після надходження запиту (крім вихідних та святкових днів).
ДФС оновлено електронний сервіс для платників податків «ЗІР», У Загальнодоступному інформаційно-довідковому ресурсі «ЗІР» з 30 жовтня 2015 року впроваджено новий інноваційний розділ «Інтерактивна мапа» за напрямами «Митна справа» та «Єдиний соціальний внесок», який працює за принципом «Крок за кроком».
За допомогою інтерактивних мап користувачі «ЗІР» мають змогу швидко та зручно ознайомитися із законодавчою базою та знайти відповіді на питання за вказаними напрямами.
Земельний податок наповнив бюджетний кошик Кіровського району на 45,5 млн. грн.
Про це інформує у ДПІ у Кіровському  районі  м.Дніпропетровська  та наголошує, що з початку 2015 року рівень надходжень земельного податку від власників землі та землекористувачів області перевищив аналогічний період минулого року на 9,2 млн. грн.
За даними податківців, платники земельного податку та орендної плати за землю — юридичні особи впродовж січня – жовтня цього року спрямували до бюджетів територіальних громад 41,7 млн. грн.
торік – 33,1 млн. грн.
а підприємці — фізичні особи та громадяни – 3,8 млн. грн.
у минулому році – 3,2 млн. грн.
У відомстві нагадують, плата за землю є обов’язковим платежем у складі податку на майно і включає в себе два види обов’язкових платежів – земельний податок та орендну плату. Перший повинні сплачувати власники землі та землекористувачі, другу – орендарі земельних ділянок, як фізичні, так і юридичні особи.
Відтепер форма авансового звіту заповнюється по — новому, ДПІ у Кіровському  районі  м.Дніпропетровська  інформує про те, що Мінфін наказом від 28.09.2015 р. №841 затвердив нову форму Звіту про використання коштів, виданих на відрядження або під звіт та Порядок складання Звіту про використання коштів, виданих на відрядження або під звіт.
Дія Порядку поширюється на осіб, що видали платнику податку — фізичній особі кошти на відрядження або під звіт для виконання окремих цивільно-правових дій від імені та за рахунок особи, що їх видала, та платників податків — фізичних осіб, які отримали такі кошти.
У відомстві нагадують, звіт про використання коштів, виданих на відрядження або під звіт, подається до закінчення п’ятого банківського дня, що настає за днем, у якому платник податку завершує таке відрядження або завершує виконання окремої цивільно-правової дії за дорученням та за рахунок податкового агента платника податку, що надав кошти під звіт.
Крім того, уточнено, що при розрахунку суми ПДФО в разі не повернення сум надміру витрачених коштів використовуються ставки 15% та 20%. Окрім того, зазначено, що неповернута сума розраховується з урахуванням пункту 164.5 ПКУ.
Наказ № 841 «Про затвердження форми Звіту про використання коштів, виданих на відрядження або під звіт, та Порядку його складання» набирав чинності з 6 листопада 2015 року.
 ,  
</body>