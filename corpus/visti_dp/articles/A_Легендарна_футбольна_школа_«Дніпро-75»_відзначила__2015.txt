<id>A</id>
<author_surname></author_surname>
<author_name></author_name>
<title>Легендарна футбольна школа «Дніпро-75» відзначила ювілей</title>
<publ_in>Вісті Придніпров'я</publ_in>
<url>http://vesti.dp.ua/%d0%bb%d0%b5%d0%b3%d0%b5%d0%bd%d0%b4%d0%b0%d1%80%d0%bd%d0%b0-%d1%84%d1%83%d1%82%d0%b1%d0%be%d0%bb%d1%8c%d0%bd%d0%b0-%d1%88%d0%ba%d0%be%d0%bb%d0%b0-%d0%b4%d0%bd%d1%96%d0%bf%d1%80%d0%be-75/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>416</length>
<alt_orth>0</alt_orth>
<errors></errors>
<comments></comments>
<body>
Завдяки Борису Філатову випускники легендарної футбольної школи «Дніпро-75», як в старі добрі часи, знову зустрілися на тренувальній базі в селищі Нова Олександрівка. З ініціативи політика там відбулося святкування 40-річного ювілею з дня створення фантастичної футбольної школи, яка подарувала нам десятки футбольних майстрів світового рівня.
— Сьогоднішній захід дуже зворушливий. «Дніпро-75» для мене не просто історія, а це моє життя, тому що я і мої друзі ходили в цю школу. Як для корінного жителя Дніпропетровська, для мене ці речі, ну вони мають величезне значення, тому ми вирішили відсвяткувати ювілей створення нашої школи, — повідомив Борис Філатов.
На запрошення лідера політичної партії «УКРОП» на ювілей приїхали випускники «Дніпра-75», які не бачилися по 20 — 30 років, так як футбольне життя розкидало екс-партнерів на тисячі кілометрів. Приміром, Володимир Лютий живе в Німеччині, Володимир Книш працює в Охтирці. Багато хлопців приїхали з Дніпродзержинська, Запоріжжя. Географія дуже велика. Всього, на ініціативу Бориса Філатова із задоволенням відгукнулося більше 130 випускників адже ювілей «Дніпра-75» — безсумнівно, велика подія в житті футбольного Дніпропетровська.
, — Я як колишній учень цієї школи був дуже радий, що вдалося зібрати всіх тренерів, які працювали в школі. І взагалі дуже багато людей старшого покоління дуже задоволені тим, що їх зібрали. За це окреме спасибі Борису Філатову. Свято вдалося. Дуже приємно було побачити тренерів через багато років. Приємно, що люди пам’ятають про школу. І випускники, і тренери. Це дуже важливо, — розповів випускник «Дніпра-75» Владислав Тітарєв.
За словами Бориса Філатова, разом з тренерами та колишніми футболістами на зустрічі обговорили цілі розвитку футболу в Дніпропетровську.
— Всі знають нашу програму з будівництва стадіонів. Тільки за останні місяці ми відкрили у Дніпропетровську 6 стадіонів, які названі на честь видатних футболістів і тренерів ФК «Дніпро». Сьогодні всі просять побудувати міні-стадіон саме у них на мікрорайоні. І у нас є план покрити все місто спортивними майданчиками, щоб діти тренувалися, розвивалися, були здоровими. Я впевнений, що у нас вийде реалізувати задумане, — пояснив політик.
Нагадаємо, футбольна школа «Дніпро-75» подарувала світові, Україні та СРСР цілу плеяду знаменитих футболістів, серед яких чемпіони СРСР, володарі кубка СРСР, чемпіони України, срібні призери Європи, олімпійські чемпіони. Це такі легендарні гравці як: Володимир Дем’яненко, Володимир Лютий, Олег Протасов, Геннадій Литовченко, Віктор Кузнєцов, Андрій Полунін, Сергій Дирявко, Сергій Соловйов, Костянтин Єрьомін та інші. У школі виросло шестеро заслужених тренерів України, які власне і дали путівку в життя всім цим футболістам. П’ять років тому «Дніпро-75» влився в структуру ФК «Дніпро». Фактично школа припинила своє існування. Але завдяки Борису Філатову сьогодні зберігаються славні традиції цієї унікальної футбольної школи і, можливо в майбутньому, «Дніпро-75» в тому чи іншому вигляді знову відновить свою роботу.
</body>