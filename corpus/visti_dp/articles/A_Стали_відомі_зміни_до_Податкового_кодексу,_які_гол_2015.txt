<id>A</id>
<author_surname></author_surname>
<author_name></author_name>
<title>Стали відомі зміни до Податкового кодексу, які голосуватиме Рада</title>
<publ_in>Вісті Придніпров'я</publ_in>
<url>http://vesti.dp.ua/%d1%81%d1%82%d0%b0%d0%bb%d0%b8-%d0%b2%d1%96%d0%b4%d0%be%d0%bc%d1%96-%d0%b7%d0%bc%d1%96%d0%bd%d0%b8-%d0%b4%d0%be-%d0%bf%d0%be%d0%b4%d0%b0%d1%82%d0%ba%d0%be%d0%b2%d0%be%d0%b3%d0%be-%d0%ba%d0%be%d0%b4/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>407</length>
<alt_orth>0</alt_orth>
<errors></errors>
<comments></comments>
<body>
Мінфін підготував законопроект щодо змін до податкового кодексу, які подав на розгляд до Верховної Ради. Про це йдеться у законопроекті №3688 «Про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень в 2016 році» зареєстрований 22 грудня, повідомляє «Українська правда».
Згідно із пояснювальною запискою, змінами до податкового кодексу України, зокрема пропонується:, — удосконалення порядку відшкодування ПДВ з бюджету, який забезпечуватиме однакові вимоги та права для всіх платників податку, з урахуванням черговості подання платниками податку заявок на відшкодування ПДВ;, — запровадження офіційної публікації інформації про відшкодування ПДВ з бюджету у вигляді реєстру з відображенням у ньому даних про платника податку, заявлених до відшкодування з бюджету сум податку та стану їх відшкодування;, — застосування до 1 січня 2017 року спеціального режиму оподаткування ПДВ сільськогосподарським підприємством з пропорцією 75% сплата в бюджет, 25% — на спецрахунок для власного використання; скасування спецрежиму з 1 січня 2017 року;, — скасування з 1 січня 2016 року особливостей оподаткування ПДВ при постачанні зернових та технічних культур, в результаті чого всі платники, які будуть експортувати зерно, матимуть право на бюджетне відшкодування ПДВ;, — запровадження оподаткування ПДВ операцій з послуг по транзитному транспортуванню природного газу з одночасним скасуванням рентної плати за транспортування природного газу трубопроводами на території України;, — запровадження звільнення від оподаткування ПДВ товарів та послуг, що постачаються і імпортуються як міжнародна технічна допомога та фінансуються за рахунок міжнародної технічної допомоги;, — запровадження звільнення від оподаткування ПДВ операцій банків та інших фінансових установ з постачання майна, набутого ними у власність внаслідок звернення стягнення на таке майно;, — встановлення єдиної базової ставки у розмірі 18% (замість двох діючих ставок 15% та 20%); для дивідендів залишається ставка у розмірі 5%;, — звільнення від оподаткування сум коштів, наданих платнику податку міжнародною фінансовою організацією  у зв?язку із здійсненням заходів щодо енергоефективності та енергозбереження;, — звільнення від оподаткування сум, прощених (анульованих) кредитором за кредитами в іноземній валюті, що отримані на придбання єдиного житла (іпотечні кредити).
— зменшення для платників ІІІ групи річного обсягу доходу з 20 млн. гривень до 5 млн. гривень;, — збільшення ставок для платників ІІІ групи: з 2 до 3% (для платників ПДВ) — та з 4 до 5% (для неплатників ПДВ);, — підвищення в 1,8 рази ставок єдиного податку для 4 групи платників (сільгосппідприємств);, — скасування на 2016 рік застосування коефіцієнту індексації нормативної грошової оцінки землі для визначення бази оподаткування для платників єдиного податку четвертої групи;, — скасування сплати авансових внесків з податку на прибуток;, — запровадження квартального звітного періоду з податку на прибуток для підприємств, у яких річний дохід від будь-якої діяльності перевищує 20 млн. грн.
</body>