<id>A</id>
<author_surname></author_surname>
<author_name></author_name>
<title>Ботанічний сад ДНУ отримав міжнародне визнання</title>
<publ_in>Вісті Придніпров'я</publ_in>
<url>http://vesti.dp.ua/%d0%b1%d0%be%d1%82%d0%b0%d0%bd%d1%96%d1%87%d0%bd%d0%b8%d0%b9-%d1%81%d0%b0%d0%b4-%d0%b4%d0%bd%d1%83-%d0%be%d1%82%d1%80%d0%b8%d0%bc%d0%b0%d0%b2-%d0%bc%d1%96%d0%b6%d0%bd%d0%b0%d1%80%d0%be%d0%b4%d0%bd/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>437</length>
<alt_orth>0</alt_orth>
<errors></errors>
<comments></comments>
<body>
 , Ботанічний сад Дніпропетровського національного університету імені Олеся Гончара став членом Міжнародної Ради Ботанічних садів з охорони рослин.
Для фахівців Ботанічного саду ДНУ членство в такій міжнародній організації – найвище визнання. На сьогодні Botanic Gardens Conservation International (BGCI) об’єднує понад 500 ботанічних садів всього світу. З усіх ботанічних закладів України лише п’ять мають членство – три академічних і два університетських, в тому числі, і Ботанічний сад Дніпропетровського національного університету. Відомості про нього інтегровані в пошукову систему BGCI – Garden Search (www.bgci.org). Готуються дані по колекційних фондах Саду для включення в міжнародну електронну базу даних Plant Search.
, «У Ботанічному саду ДНУ ім. О. Гончара з моменту його заснування в 1930 році велика увага приділялася питанням інтродукції, охороні біологічного різноманіття, збереженню рослинного генофонду у вигляді живих колекцій (ex situ), – розповіла завідувач лабораторії природної флори Ботанічного саду ДНУ Надія Мартинова. – Сьогодні ботанічні сади всього світу беруть на себе місію зі збереження рослин, і наш Ботанічний сад вносить свою частку в цю благородну справу. Співпраця Ботанічного саду ДНУ з BGCI розпочалася ще в 1995 році, коли директор Саду Володимир Федорович Опанасенко проходив стажування з освітньої програми в Королівському ботанічному саду К’ю. У цей період було підписано асоційоване членство в Міжнародній Раді. А нещодавно наш Сад отримав постійне членство, на підтвердження чого був виданий відповідний сертифікат».
, У 2002 році BGCI була ініційована і запущена в дію Глобальна стратегія з охорони рослин (GSPC). Її реалізація розрахована до 2020 року і включає в себе 16 завдань. «Найпріоритетніші з них для нашого Саду – завдання 8 (збереження не менше 75% відомих рідкісних видів рослин в ботанічних колекціях) і 9 (збереження 70% генетичного різноманіття сільськогосподарських культур, їх диких предків та інших соціально-економічно цінних видів), – наголосив директор Ботанічного саду ДНУ Володимир Опанасенко. – У нашому Саду зберігаються великі колекції хвойних рослин, жимолостей, бузку, спірей, лікарських рослин, енергетичних і харчових культур, а також рідкісних і зникаючих видів. Ботанічний сад ДНУ бере активну участь у розробках різних проектів BGCI в режимі online або безпосередньо. Так, в 2013 році завідувач лабораторії природної флори Надія Мартинова брала участь в роботі Міжнародної Ради у рамках Міжнародної конференції (м.Тверь) з питань Глобальної Стратегії (GSPC), екологічної освіти і маркетингу ботанічних садів».
Сьогодні Ботанічний сад ДНУ шукає можливості реалізації проектів з виконання інших завдань Глобальної Стратегії: завдання 12-16 (використання лише відновлюваних ресурсів при виробництві продуктів із природної сировини; збереження і культивування місцевих знань, традиційних і новаторських методів з раціонального виробництва продуктів харчування і охорони здоров’я; включення в освітні програми знань про різноманіття рослин, необхідних для розуміння їх важливості в житті на землі; посилення партнерських зв’язків на регіональному, національному і міжнародному рівнях для досягнення цілей Глобальної стратегії.
За матеріалами інформаційно-аналітичного агентства ДНУ ім. О.Гончара,  
</body>