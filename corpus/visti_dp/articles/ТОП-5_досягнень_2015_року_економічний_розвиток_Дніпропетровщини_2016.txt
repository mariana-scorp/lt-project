<id>A</id>
<author_surname></author_surname>
<author_name></author_name>
<title>ТОП-5 досягнень 2015 року: економічний розвиток Дніпропетровщини</title>
<publ_in>Вісті Придніпров'я</publ_in>
<url>http://vesti.dp.ua/%d1%82%d0%be%d0%bf-5-%d0%b4%d0%be%d1%81%d1%8f%d0%b3%d0%bd%d0%b5%d0%bd%d1%8c-2015-%d1%80%d0%be%d0%ba%d1%83-%d0%b5%d0%ba%d0%be%d0%bd%d0%be%d0%bc%d1%96%d1%87%d0%bd%d0%b8%d0%b9-%d1%80%d0%be%d0%b7%d0%b2/</url>
<publ_part></publ_part>
<publ_place></publ_place>
<publisher></publisher>
<year>2016</year>
<pages></pages>
<length>380</length>
<alt_orth>0</alt_orth>
<errors></errors>
<comments></comments>
<body>
Найбільший обсяг іноземних інвестицій, найвищі доходи до бюджету та лідерство економічного розвитку серед регіонів України – це лише неповний список перемог Дніпропетровщини у 2015-му. Публікуємо ТОП-5 найвидатніших досягнень регіону в економіці., Лідер економічного розвитку
Щорічний моніторинг Міністерства регіонального розвитку, будівництва та ЖКГ України цьогоріч визначив Дніпропетровщину лідером економічного розвитку України. У рейтингу керівників обласних державних адміністрацій перше місце посів голова Дніпропетровської ОДА Валентин Резніченко. Дніпропетровщина має величезний досвід в реалізації різних проектів і готова ділитися ним з усією країною., Введено режим максимального сприяння бізнесу
При ОДА відкрито Інвестиційний центр, який супроводжує індивідуально кожен новий проект та допомагає здолати адміністративні перепони. Дніпропетровська область першою в Україні перевела 80% найбільш затребуваних адміністративних послуг в електронний формат. Закупівлі держорганів також переведені в режим онлайн. Більше 250 структур при ОДА перейшли на систему електронних торгів ProZorro. Прозоро, відкрито та без адміністративних перепон. Як результат – більше 400 підприємців Донбасу перенесли свою діяльність з окупованих територій до Дніпропетровської області, з початку АТО — близько 700. Жоден інвестор не пішов з регіону., Найбільший обсяг інвестицій серед регіонів України
Загальний обсяг іноземних інвестицій в регіон на сьогодні — 7,3 млрд. дол. США  На одного мешканця області припадає 2,2 тис. дол. США Це вдвічі перевищує середній показник по Україні. Ведеться робота над спільними проектами з представниками Німеччини, Швеції, Фінляндії, Литви та інших країн., Більш ніж 2 млрд. грн. перевиконання плану доходів бюджету
Дніпропетровщина в цьому році перевиконала планові показники бюджету більш ніж на 2 млрд. грн. Це результат бюджетної децентралізації, яку проводить Президент України Петро Порошенко. Додаткові кошти дозволили цьогоріч в 5 разів збільшити витрати на соціальну сферу, в 4 рази — на ремонт доріг і в 1,5 рази — на реконструкцію житлово-комунального господарства., Дніпропетровщина першою в Україні прийняла обласний бюджет
Вперше в історії України область прийняла власний бюджет без затвердженого всеукраїнського. Це стало можливим завдяки новому Бюджетному кодексу і децентралізації. Облдержадміністрація повністю підготувала і передала обласній раді проект бюджету. Його підтримали всі 79 депутатів, які були присутні в залі. Особливість нового бюджету регіону – його соціальна та інфраструктурна спрямованість. Зокрема, майже втричі збільшено видатки на ремонт доріг, на водопостачання, удвічі — на обладнання, в 25 разів зросли витрати на придбання та ремонт житла. Збільшено видатки по всіх сферах розвитку і соціального забезпечення. Обласний бюджет, прийнятий на 2016 рік, — 12,6 млрд. грн. Очікується, що дохід регіону в 2016-му завдяки децентралізації зросте на 25%.
</body>