<id>A</id>
<author_surname></author_surname>
<author_name></author_name>
<title>Завдяки ініціативі Бориса Філатова та Фонду оборони країни в опіковому центрі міської лікарні №2 зможуть проводити унікальні операції</title>
<publ_in>Вісті Придніпров'я</publ_in>
<url>http://vesti.dp.ua/%d0%b7%d0%b0%d0%b2%d0%b4%d1%8f%d0%ba%d0%b8-%d1%96%d0%bd%d1%96%d1%86%d1%96%d0%b0%d1%82%d0%b8%d0%b2%d1%96-%d0%b1%d0%be%d1%80%d0%b8%d1%81%d0%b0-%d1%84%d1%96%d0%bb%d0%b0%d1%82%d0%be%d0%b2%d0%b0-%d1%82/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>514</length>
<alt_orth>0</alt_orth>
<errors></errors>
<comments></comments>
<body>
Завдяки спільному проекту «Фонду оборони країни», організованого за підтримки Бориса Філатова та опікового центру Дніпропетровської міської лікарні №2, у нашому місті з’явилося унікальне обладнання — сучасна система ультразвукової діагностики. Новий апарат дає можливість лікарям опікового цента лікарні проводити передопераційну підготовку на тому рівні, на якому вона проводиться в Європі, зменшуючи кількість часу, витраченого на операцію, і відповідно, зменшуючи кількість зруйнованих тканин. Проект реалізований завдяки Уряду Швеції, який виділив мільйон шведських крон (2,65 млн.грн) на закупівлю обладнання.
, — Я хотів би висловити величезну подяку шведському уряду і голові правління Фонду оборони України Павлу Хазанову, — заявив лідер політичної партії «УКРОП» Борис Філатов. — Створивши Фонд оборони країни ми систематично з першого дня тієї страшної весни минулого року, займалися допомогою пораненим, допомогою солдатам. Займалися щодня і цілодобово, і ночами. У Фонду величезна кількість хороших справ, і я щиро пишаюся, що стояв біля витоків його створення. І подібного роду перехід на більш високий рівень співпраці говорить про те, що Фонд і далі працюватиме, Фонд і надалі допомагатиме армії, нашим хлопцям, лікарням, — повідомив Борис Філатов.
За словами голови правління Фонду оборони країни Павла Хазана, передача апарату УЗД опіковому центру, — це тільки перший, але дуже важливий етап проекту.
— Опіковий центр — це унікальний центр. Тут були зроблені сотні операцій для солдатів і офіцерів, які надійшли сюди з фронту з дуже важкими пораненнями. Завдяки рукам професора Слісаренко та його учнів, а також колег, вдалося врятувати життя сотням українських героїв. Причому врятувати не тільки життя, але і кінцівки. Ці люди зараз реабілітуються і поправляються, — розповів Павло Хазан.
Він також повідомив, що обладнання такого рівня в лікарні ще не було. Представники Фонду змогли переконати шведський уряд в необхідності такого проекту, адже він не тільки допоможе врятувати сотні життів, але і зробить величезний внесок у розвиток школи опікового центру, який очолює професор Слісаренко.
Завідувач опіковим центром Сергій Слісаренко розповів, що сьогодні центр обслуговує всю територію області з населенням 3500000 чоловік. Саме тут виявляються найважчі пацієнти з опіками, з травматичними ранами. За останні два роки в центрі пролікували більше ніж 250 постраждалих в зоні АТО. Фактично на 100% зберегли хлопцям кінцівки за рахунок тих унікальних технологій, якими володіє центр термічної травми та пластичної хірургії. Це реконструктивна хірургія, яка побудована на пересадці тканин, включаючи мікрохірургічну техніку.
— Той апарат, який ми сьогодні отримали, дуже допоможе нам у майбутньому. В цілому проект — це близько 2500000 гривень, куди увійшов операційний стіл, обладнання, набір мікрохірургічного інструментарію для проведення цих унікальних операцій. І в тому числі, один з апаратів — контроль кровообігу в тканинах, налаштований спеціально на вивчення поверхневої судинної мережі і магістрального кровотоку. Апарат, який з’явився в нашій лікарні — єдиний на території СНД. Це апарат не для апарату, а апарат для результату. Наші фахівці навчалися в Європі і готові працювати на новому обладнанні, — пояснив Сергій Слісаренко.
Приклад Бориса Філатова, завдяки якому вже сьогодні вирішуються багато проблем медичної галузі Дніпропетровська, свідчить про те, що системні зміни в медицині нашого міста настануть тільки тоді, коли міська влада буде про них думати і робити конкретні кроки щодо поліпшення ситуації. А не як зараз, обіцяти багато і впроваджувати шалені реформи на благо особистого збагачення панів Вілкула та Яценюка, які під виглядом поліпшень сьогодні попросту знищують медичну галузь в Дніпропетовську.
</body>