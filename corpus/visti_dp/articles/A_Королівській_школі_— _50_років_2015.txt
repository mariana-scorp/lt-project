<id>A</id>
<author_surname></author_surname>
<author_name></author_name>
<title>Королівській школі —  50 років</title>
<publ_in>Вісті Придніпров'я</publ_in>
<url>http://vesti.dp.ua/%d0%ba%d0%be%d1%80%d0%be%d0%bb%d1%96%d0%b2%d1%81%d1%8c%d0%ba%d1%96%d0%b9-%d1%88%d0%ba%d0%be%d0%bb%d1%96-50-%d1%80%d0%be%d0%ba%d1%96%d0%b2/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>408</length>
<alt_orth>0</alt_orth>
<errors></errors>
<comments></comments>
<body>
 ,  , Подорож у своє шкільне дитинство нещодавно влаштувала для своїх учнів  Королівська загальноосвітня школа. Привід для цього був просто чудовий: закладу цього року виповнилося
50 років, Перші заняття, Школа у селі Королівка Новомосковського району спочатку була лише початковою. У 1954 році відкрили семирічку, а в 1958-му вона стала восьмирічною. Старе, побудоване ще земством, приміщення вже не вміщало учнів. Воно було замале, доводилося розташовувати в одній кімнаті по два класи. Тому заклад звели в іншому  місці, в центрі села. Будівлю здали в екс­плуатацію 1 вересня 1965 р.
а наприкінці листопада в ній провели перші уроки. У 1984-ому. школа змінила статут і стала середньою. Оскільки учням стало затісно в старій споруді, добудували ще одну — двоповерхову. 1985/86 навчальний рік розпочався з новосілля, в школі відкрили зразу 10 нових навчальних кабінетів, фотолабораторію, їдальню та бібліотеку.
Цікава історія, На святкування ювілею школа гостинно відчинила двері для всіх своїх учнів, колишніх і нинішніх. Зала місцевого спортивно-розважального центру була переповнена. Зустріч виявилася теплою, з приємними спогадами.  Гостей привітали директор школи Дмитро Гудожник, Миколаїв­ський сіль­ський голова Ірина Полтавець. А потім почалася імпровізована подорож машиною часу в минуле. Згадалося багато. Так, юною вчителькою після педучилища прийшла у далекому 1965-му до Королівської  школи Ганна Іванівна Клименко. Вона й досі навчає дітей. Педагог пригадала, як учителі та учні доводили новобу-
дову до ладу, прибирали шкільне подвір’я, насаджували квіти. Учні допомагали місцевому колгоспу
ім. Щорса вирощувати  врожаї, садили дерева, наводили лад на території села. На літніх канікулах хлопці в жнива працювали помічниками комбайнерів, навіть керували справжніми комбайнами.
Поєднала серця, Нині школа пишається  успішними аграріями і механізаторами, юристами та митниками, музикантами, працівниками освіти, підприємцями та медиками. З великим захопленням слухали спогади випускника школи 1977 року,  кандидата медичних наук, доцента, лікаря-онколога Віктора Завізіона. Ще в 4-му класі, коли від хвороби помер його однокласник Петро Пащенко, Віктор вирішив стати медиком — рятувати людей від хвороб.
Королівська школа не тільки дала знання, а й поєднала серця. Майже 40 пар випускників закладу одружилися. Дехто навіть навчався в одному класі. Сьогодні ж колишні учні Королівської ЗОШ  захищають нашу незалежність зі зброєю в руках.
Пишається заклад-ювіляр і сучасними досягненнями. Фольклорна експедиція школи «Звичаї, обряди та традиції мого краю»  в 2006 році посіла друге місце  в області в номінації  «Кращий навчальний заклад». Щороку відбувається фестиваль української пісні «Золота Осінь», на якому учні демонструють  вокальні таланти.  Так, випускник школи Віталій Деркунський у 2008-му став володарем Гран-прі Міжнародного фестивалю вокальної творчості.
І викладачі, і учні споді­ваються, що роки, проведені у Королівській ЗОШ, завжди згадуватимуться як найкращий та найсвітліший період життя.
Тетяна Бондарчук
</body>