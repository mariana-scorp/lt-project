<id>A</id>
<author_surname></author_surname>
<author_name></author_name>
<title>Патріотичний Календар Vkraina 2015 від Київстар переміг у конкурсі Ukrainian Design: The Very Best Of 2015</title>
<publ_in>Вісті Придніпров'я</publ_in>
<url>http://vesti.dp.ua/%d0%bf%d0%b0%d1%82%d1%80%d1%96%d0%be%d1%82%d0%b8%d1%87%d0%bd%d0%b8%d0%b9-%d0%ba%d0%b0%d0%bb%d0%b5%d0%bd%d0%b4%d0%b0%d1%80-vkraina-2015-%d0%b2%d1%96%d0%b4-%d0%ba%d0%b8%d1%97%d0%b2%d1%81%d1%82%d0%b0/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>397</length>
<alt_orth>0</alt_orth>
<errors></errors>
<comments></comments>
<body>
12 жовтня були названі переможці конкурсу Ukrainian Design: The Very Best Of. Календар Vkraina 2015, який дає можливість встановити на свій телефон або планшет патріотичні шпалери, переміг у номінації Illustration & Photography.
Виставка-конкурс Ukrainian Design: The Very Best Of 2015 спрямований на популяризацію українського дизайну та вже четвертий рік обирає кращих національних дизайнерів у різних напрямках. Цього року на конкурс було подано патріотичний Календар Vkraina 2015 від Київстар, який переміг у номінації Graphic Design: Illustration & Photography.
Загальна кількість завантажень додатку сягнула більше 30 тисяч. Календар доступний для користувачів телефонів та планшетів, які працюють на операційних системах Android, iOS, Windows 8 та Windows Phone 8.
Завантаживши додаток, користувач отримає 12 шпалер для екрану свого пристрою, які відповідають місяцям року. Першого числа кожного місяця шпалери автоматично змінюються, а користувач отримує нотифікацію із цікавим історичним фактом. Користувачі телефонів із ОС Android можуть також встановити на свій екран віджет Календаря. На екрані блокування його можна зробити прозорим.
Календар було створено для популяризації мультимедійного проекту Vkraina, який Київстар ініціював ще у 2013 році. У рамках проекту Vkraina було оцифровано 51 унікальну історичну карту, на яких представлена територія сучасної України. У Календарі зібрані принти цих карт, які  були використані для створення fashion-образів модельних суконь.
Продовжити подорож крізь часи можна, завантаживши на свій гаджет додаток Vkraina або Vkraina Travel 3G. На сьогодні цими додатками користуються близько 10 тисяч осіб.
Vkraina Travel 3G – мобільний історичний гід по Україні. Додаток створений українською та англійською мовами и доступний для завантаження у магазині Google Play. Незабаром гід буде доступний для завантаження користувачами телефонів на базі ОС iOS. А поки власними iPhone можуть встановити на свій телефон бета-версію за посиланням http://vkraina.com/travel/. Vkraina Travel 3G дозволяє здійснити екскурсії історичними центрами трьох міст – Києва, Львова та Кам’янця-Подільського.
Календар доступний трьома мовами – українською, англійською та російською (за замовчуванням встановлюється мовою системи). Він стилізує екран мобільного телефона або планшета у патріотичному дусі. Програмний додаток Календар можна встановити на робочий стіл свого комп’ютера. Щомісяця він буде автоматично змінювати фон робочого стола, а календарна сітка встановлюється окремим віджетом (на вкладці меню «Гаджети»).
Як національний український оператор, Київстар продовжує розвивати свої культурно-освітні ініціативи, які дозволяють українцям дізнаватися більше про Україну, використовуючи сучасні телекомунікаційні засоби. Мета проекту Vkraina ‒ пролити світло на маловивчену, а в минулому і взагалі заборонену історію картографування українських земель. Кожна карта – це особливий погляд європейців на територію України у XVI-XVIII століттях із усім різноманіттям її назв та кордонів.
 
</body>