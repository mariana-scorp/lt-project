<id>A</id>
<author_surname></author_surname>
<author_name></author_name>
<title>ДПІ у Кіровському районі Дніпропетровська інформує</title>
<publ_in>Вісті Придніпров'я</publ_in>
<url>http://vesti.dp.ua/%d0%b4%d0%bf%d1%96-%d1%83-%d0%ba%d1%96%d1%80%d0%be%d0%b2%d1%81%d1%8c%d0%ba%d0%be%d0%bc%d1%83-%d1%80%d0%b0%d0%b9%d0%be%d0%bd%d1%96-%d0%b4%d0%bd%d1%96%d0%bf%d1%80%d0%be%d0%bf%d0%b5%d1%82%d1%80%d0%be-5/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>2976</length>
<alt_orth>0</alt_orth>
<errors></errors>
<comments></comments>
<body>
Від сьогодні на відкриття власного бізнесу потрібно всього 24 години
У травні цього року Мін’юст та ДФС удосконалили обмін інформацією, що дало змогу забезпечити взяття на облік підприємств і підприємців протягом одного робочого дня. А з 16-го жовтня набрали чинності накази, які фактично регулюють процедури започаткування бізнесу протягом 24 годин.
Так, наказом Міністерства фінансів України №747 встановлено, що контролюючі органи у день отримання відомостей з Єдиного державного реєстру юридичних осіб та фізичних осіб – підприємців здійснюють взяття на облік платників податків та передачу до ЄДР даних про взяття їх на облік у контролюючих органах.
У той же час спільним наказом Міністерства фінансів і Міністерства юстиції №1918/5/869 запроваджується обмін інформацією між ЄДР та інформаційними системами ДФС в он-лайн режимі, а до запровадження такої взаємодії – з інтервалом не більше ніж 2 години.
Тобто, на кожне повідомлення в електронному вигляді формується відповідь про взяття на облік та дані про взяття на облік платника податків та платника єдиного внеску, які включаються до Єдиного державного реєстру. Для забезпечення взяття на облік платника єдиного внеску Державною фіскальною службою України повністю автоматизовано обмін інформацією з Фондом соціального страхування.
Починаючи з травня 2015 року обмін інформацією між ДФС та Фондом соціального страхування триває від півгодини до години, З 25 листопада набере чинності новий Порядок подання повідомлень про банківські рахунки платників
ДПІ у Кіровському районі м.Дніпропетровська повідомляє про затвердження наказом Міністерства фінансів України від 18.08.2015 №721 нового Порядку подання повідомлень про відкриття/закриття рахунків платників податків у банках та інших фінансових установах до контролюючих органів, який зареєстрований у Міністерстві юстиції України 04.09.2015 № 1058/27503 (далі – Порядок).
Порядок, який набирає чинності з 25 листопада 2015 року, було розроблено з метою спрощення умов ведення бізнесу та забезпечення реалізації норм статті 69 Податкового кодексу України.
Які саме важливі новації запровадить новий Порядок?
Зокрема, передбачена можливість відкриття рахунку банком на підставі інформації з Єдиного державного реєстру юридичних осіб та фізичних осіб – підприємців, отриманої банком відповідно до закону, із зазначенням даних про взяття на облік в контролюючих органах як платника податків.
З двох до одного робочого дня зменшено строк, необхідний для відкриття підприємством рахунку у банку та запроваджено принцип мовчазної згоди у разі недотримання контролюючим органом визначених строків для направлення банку повідомлення про взяття або відмову у взятті рахунка на облік.
Також скасовано обов’язкове роздрукування фінансовими установами та органами ДФС паперових копій електронних повідомлень про відкриття рахунків платникам податків.
Змінено порядок відправки та формат файлів (пакетів файлів) для обміну інформацією в електронному вигляді засобами телекомунікаційного зв’язку між органами ДФС України та банками і іншими фінансовими установами.
З дня набрання чинності Порядком Державною фіскальною службою України будуть внесені зміни до функціонуючого програмного забезпечення в частині обміну інформацією в електронному вигляді засобами телекомунікаційного зв’язку між органами ДФС України та банками і іншими фінансовими установами.
У зв’язку з цим протягом двох місяців до набрання чинності новим Порядком банкам необхідно внести зміни до функціонуючого програмного забезпечення, призначеного для обміну документами з ДФС, створення і оброблення документів у форматі, встановленому Порядком, і введення його в експлуатацію з дня набрання чинності новим Порядком.
До 25 листопада 2015 року діє Порядок подання повідомлень про відкриття/закриття рахунків платників податків у банках та інших фінансових установах до контролюючих органів, затверджений наказом Міністерства доходів і зборів України від 26.12.2013 № 853 та зареєстрований у Міністерстві юстиції України 21.01.2014 за № 121/24898.
Понад 500 мільйонів гривень склали надходження єдиного соціального внеску у 2015 році платники Кіровського району.
За січень — вересень 2015 року суб’єкти господарювання, які перебувають на обліку в ДПІ у Кіровському районі м.Дніпропетровська , при запланованих показниках 486 млн. грн. перерахували в бюджет 587,4 млн. грн. єдиного внеску на загальнообов’язкове державне соціальне страхування. Це на 71,4 млн. грн.
або на 14,7 відс. більше, ніж очікувалось.
Зокрема, у вересні місяці фактичні надходження єдиного соціального внеску при плані 63 млн. грн. склали 63,8 млн. грн.
що становить 101,2 відс. планових призначень.
Нагадуємо, з 27 червня 2015 року набрала чинності Постанова Кабінету Міністрів України від 17 червня 2015 року №413 «Про порядок повідомлення Державній фіскальній службі та її територіальним органам про прийняття працівника на роботу». Установлено, що повідомлення про прийняття працівника на роботу подається власником підприємства, установи, організації або уповноваженим ним органом (особою) чи фізичною особою до територіальних органів Державної фіскальної служби за місцем обліку їх як платника єдиного внеску на загальнообов’язкове державне соціальне страхування.
Всю необхідну інформацію щодо адміністрування єдиного внеску на загальнообов’язкове державне соціальне страхування та консультації також можна отримати безпосередньо в Центрі обслуговування платників ДПІ у Кіровському районі м.Дніпропетровська, Нарахування єдиного внеску при відсутності доходів у підприємців – право, а не обов?язок
Фізичні особи – підприємці, які перебувають на загальній системі оподаткування, та особи, які провадять незалежну професійну діяльність нараховують єдиний внесок на загальнообов’язкове державне соціальне страхування (єдиний внесок) на суму доходу (прибутку), отриманого від їх діяльності, що підлягає обкладенню податком на доходи фізичних осіб. При цьому сума єдиного внеску не може бути меншою за розмір мінімального страхового внеску за місяць, у якому отримано дохід (прибуток), — повідомляє ДПІ у Кіровському районі м.Дніпропетровська .
Якщо платником не отримано дохід (прибуток) у звітному році або окремому місяці звітного року, платник має право самостійно визначити базу нарахування, але не більше максимальної величини бази нарахування єдиного внеску (01.01.2015 по 31.08.2015 становить 20706,00 гривень, з 01.09.2015 – 23426,00 гривень). При цьому сума єдиного внеску не може бути меншою за розмір мінімального страхового внеску (з 01.01.2015 по 31.08.2015 становить 422,65 гривень, з 01.09.2015 – 478,17 гривень).
Звертаємо увагу, якщо вище вказані фізичні особи — підприємці, не отримували доходів (прибутків) у звітному році або окремому місяці звітного року, такі особи можуть не визначати базу єдиного внеску, оскільки вказаною нормою передбачено право, а не обов’язок платника.
Як нарахувати ПДВ без податкової накладної
Підставою для нарахування сум ПДВ до податкового кредиту без отримання податкової накладної, зокрема, є:
— транспортний квиток, готельний рахунок або рахунок, який виставляється платнику податку за послуги зв’язку, інші послуги, вартість яких визначається за показниками приладів обліку, що містять загальну суму платежу, суму податку та податковий номер продавця, крім тих, форма яких встановлена міжнародними стандартами;
— касові чеки, які містять суму отриманих товарів/послуг, загальну суму нарахованого податку (з визначенням фіскального номера та податкового номера постачальника). При цьому з метою такого нарахування загальна сума отриманих товарів/послуг не може перевищувати 200 гривень за день (без урахування податку);
— бухгалтерська довідка, складена відповідно до п. 36 підрозд. 2 розд. XX Податкового кодексу України (далі — ПКУ);
— податкова накладна, складена платником податку відповідно до п. 208.2 ст. 208 ПКУ та зареєстрована в ЄРПН.
У разі ввезення товарів на митну територію України документом, що посвідчує право на віднесення сум податку до податкового кредиту, вважається митна декларація, оформлена відповідно до вимог законодавства, яка підтверджує сплату податку.
Для операцій з постачання послуг нерезидентом на митній території України документом, що посвідчує право на віднесення сум ПДВ до податкового кредиту, вважається податкова накладна, складена платником за такими операціями та зареєстрована в ЄРПН, зобов’язання за якою включені до податкової декларації відповідного звітного періоду.
Зміна мінімальної заробітної плати не вплинула на добові при відряджені
Податковим кодексом України визначено, що податком на доходи фізичних осіб не оподатковуються добові витрати на відрядження у межах території України, але не більш як 0,2 розміру мінімальної заробітної плати, встановленої законом на 1 січня звітного року, в розрахунку за кожен календарний день такого відрядження, а для відряджень за кордон — не вище 0,75 розміру мінімальної заробітної плати, встановленої законом на 1 січня звітного року, в розрахунку за кожен календарний день такого відрядження.
Суми та склад витрат на відрядження державних службовців, а також інших осіб, що направляються у відрядження підприємствами, установами та організаціями, які повністю або частково фінансуються за рахунок бюджетних коштів, визначаються окремо Кабінетом Міністрів України.
Тобто, граничні норми добових витрат (з метою оподаткування податком на доходи фізичних осіб), крім витрат на відрядження державних службовців та інших зазначених осіб, розраховуються з показника мінімальної заробітної плати, встановленої законом на 1 січня звітного року та становлять у 2015 році:
— у межах України — 243,6 грн.;
— за кордон — 913,5 грн.
Зміна мінімальної заробітної плати протягом року не впливає на граничні норми добових витрат, які були встановлені на 1 січня звітного року.
За яких умов СГ можуть отримати ліцензію на виробництво тютюнових виробів?
Тютюнові вироби – це сигарети з фільтром або без фільтру, цигарки, сигари, сигарили, а також люльковий, нюхальний, смоктальний, жувальний тютюн, махорка та інші вироби з тютюну чи його замінників для куріння, нюхання, смоктання чи жування (ст. 1 Закону України „Про державне регулювання виробництва і обігу спирту етилового, коньячного і плодового, алкогольних напоїв та тютюнових виробів”, далі – Закон).
Виробництво алкогольних напоїв та тютюнових виробів здійснюється суб’єктами господарювання незалежно від форм власності за умови одержання ліцензії. При цьому ліцензії на виробництво тютюнових виробів видаються лише суб’єктам господарювання, які мають повний технологічний цикл виробництва тютюнових виробів, включаючи виготовлення тютюнової суміші, сигаретні цехи. Для суб’єктів господарювання, які вже отримали ліцензію на виробництво тютюнових виробів у порядку, визначеному законом, але не здійснюють повного циклу виробництва тютюнових виробів, ліцензія дійсна до кінця її строку.
Повний технологічний цикл виробництва – сукупність приміщень, технологічного та іншого обладнання, відповідних технологічних процесів, що забезпечують переробку сировини в продукцію, готову для реалізації кінцевому споживачу, а також лабораторій, акредитованих органами виконавчої влади, уповноваженими відповідно до законодавства.
Щодо сплати земельного податку фізичними особами – підприємцями на спрощеній системі оподаткування
ДПІ у Кіровському районі м.Дніпропетровська повідомляє, що платники єдиного податку звільняються від обов’язку нарахування, сплати та подання податкової звітності із земельного податку, крім земельного податку за земельні ділянки, що не використовуються ними для провадження господарської діяльності (пп. 297.1.4 п. 297.1 ст. 297 Податкового кодексу).
Разом з цим підпунктом 291.5.3 пункту 291.5 статті 291 Податкового кодексу встановлено, що не можуть бути платниками єдиного податку, зокрема, фізичні особи — підприємці, які надають в оренду земельні ділянки, загальна площа яких перевищує 0,2 гектара, житлові приміщення, загальна площа яких перевищує 100 квадратних метрів, нежитлові приміщення (споруди, будівлі) та/або їх частини, загальна площа яких перевищує 300 квадратних метрів.
Згідно із статтею 796 Цивільного кодексу одночасно з правом найму будівлі або іншої капітальної споруди (їх окремої частини) наймачеві надається право користування земельною ділянкою, на якій вони знаходяться, а також яка прилягає до будівлі або споруди, у розмірі, необхідному для досягнення мети найму. У договорі найму сторони можуть визначити розмір земельної ділянки, яка передається наймачеві. Якщо розмір земельної ділянки у договорі не визначений, наймачеві надається право користування усією земельною ділянкою, якою володів наймодавець.
Крім того, відповідно до статті 797 Цивільного кодексу плата, яка справляється з наймача будівлі або іншої капітальної споруди (їх окремої частини), складається з плати за користування нею і плати за користування земельною ділянкою.
Таким чином, якщо право власності на земельну ділянку оформлене на фізичну особу (фізичну особу — підприємця) і земельна ділянка використовується ним для провадження господарської діяльності (магазин, СТО тощо), то такий підприємець (платник єдиного податку) звільняється від обов’язку нарахування, сплати та подання податкової звітності з земельного податку (з врахуванням підпункту 291.5.3 пункту 291.5 статті 291 Податкового кодексу).
У разі надання в оренду будівель, споруд або їх частин за договором оренди, одночасно з правом найму будівлі або іншої капітальної споруди (їх окремої частини) наймачеві надається право користування земельною ділянкою, на якій вони знаходяться, а також яка прилягає до будівлі або споруди, тобто підприємницька діяльність наймодавців провадиться обов’язково за рахунок здачі в оренду майна і земельної ділянки, то така фізична особа — підприємець (власник нежитлового приміщення) теж звільняється від нарахування (сплати) та подання податкової звітності з земельного податку.
Якщо земельна ділянка, на якій розташовані будівлі (споруди), їх частини або нежилі приміщення у багатоквартирних жилих будинках, що знаходяться у власності фізичної особи (фізичної особи – підприємця — платника єдиного податку) та використовуються для провадження господарської діяльності, не надавалась їй в установленому чинним законодавством порядку, то за таку земельну ділянку фізична особа – підприємець — платник єдиного податку сплачує податок на загальних підставах,у тому числі у разі надання в оренду будівлі, споруди (їх частини), нежитлового приміщення (його частини) у багатоквартирному жилому будинку.
Постачання житла звільнено від ПДВ
ДПІ у Кіровському районі м.Дніпропетровська повідомляє, що операції з постачання житла (об’єктів житлового фонду) звільняються від податку на додану вартість. Виняток – перша поставка, тобто поставка нового житла.
При цьому перше постачання житла (об’єкта житлового фонду) означає:
а) першу передачу готового новозбудованого житла (об’єкта житлового фонду) у власність покупця або постачання послуг (включаючи вартість придбаних за рахунок виконавця матеріалів) із спорудження такого житла за рахунок замовника;
б) перший продаж реконструйованого або капітально відремонтованого житла (об’єкта житлового фонду) покупцю, який є особою, іншою, ніж власник такого об’єкта на момент виведення його з експлуатації (використання) у зв’язку з такою реконструкцією або капітальним ремонтом, або постачання послуг (включаючи вартість придбаних за рахунок виконавця матеріалів) на таку реконструкцію чи капітальний ремонт за рахунок замовника.
Наведені вище операції оподатковуються ПДВ за ставкою 20 % незалежно від того, матеріали замовника чи підрядника використовувались для будівництва цього житла.
Операції з подальшої передачі нового житла інвесторам – членам кооперативу звільняються від оподаткування ПДВ.
Слід зазначити, що згідно п.198.5 Податкового кодексу, якщо придбані товари/ послуги, необоротні активи призначені для використання в операціях, які звільнені від оподаткування згідно з статтею 197 Податкового кодексу, платник податків зобов’язаний нарахувати податкові зобов’язання, виходячи з бази оподаткування, визначеній відповідно до п.189.1 Податкового кодексу.
Довідково: відповідне роз’яснення надано у листі ДФС України від 24.09.15 №20292/6/99-99-19-03-02-15.
За письмовою консультацією — до Головних управлінь ДФС в областях
Відповідно до п.п. 14.1.172 п. 14.1 ст. 14 Податкового кодексу України (далі – ПКУ) податкова консультація — допомога контролюючого органу конкретному платнику податків стосовно практичного використання конкретної норми закону або нормативно-правового акта з питань адміністрування нарахування та сплати податків чи зборів, контроль за справлянням яких покладено на такий контролюючий орган.
Пунктом 52.4 ст. 52 ПКУ встановлено, що консультації, крім узагальнюючих, надаються:
— в усній формі — контролюючими органами;
— у письмовій або електронній формі — контролюючими органами в Автономній Республіці Крим, містах Києві та Севастополі, областях, міжрегіональними територіальними органами, центральним органом виконавчої влади, що реалізує державну податкову і митну політику, та підлягають обов’язковому розміщенню на сайті контролюючого органу, який надав консультацію, протягом 10 календарних днів після дня їх надання без зазначення найменування (прізвища, ім’я, по батькові) платника податків та його податкової адреси.
Отже, податкові консультації у письмовій формі мають право надавати ДФС, Головні управління ДФС у областях, м. Києві та Міжрегіональне головне управління ДФС — Центральний офіс з обслуговування великих платників. Будь-які державні податкові інспекції мають право надавати податкові консультації виключно в усній формі.
Надання нерухомого майна в оренду: право на спрощену систему оподаткування
Відповідно до ст. 41 Конституції України кожен має право володіти, користуватися і розпоряджатися своєю власністю, результатами своєї інтелектуальної, творчої діяльності.
Пунктом 1 ст. 320 Цивільного кодексу України визначено, що власник має право використовувати своє майно для здійснення підприємницької діяльності, крім випадків, встановлених законом.
Згідно з п.п. 291.5.3 п. 291.5 ст. 291 Податкового кодексу України (далі – ПКУ) не можуть бути платниками єдиного податку першої–третьої груп фізичні особи – підприємці, які надають в оренду земельні ділянки, загальна площа яких перевищує 0,2 гектара, житлові приміщення та/або їх частини, загальна площа яких перевищує 100 квадратних метрів, нежитлові приміщення (споруди, будівлі) та/або їх частини, загальна площа яких перевищує 300 квадратних метрів.
Нормами чинного законодавства не передбачено обмежень щодо надання в оренду власного нерухомого майна фізичними особами, які зареєстровані суб’єктами господарювання.
Отже, фізичні особи – підприємці можуть надавати власне майно в оренду за умови, що здавання в оренду нерухомого майна такою фізичною особою не здійснюється в межах підприємницької діяльності платника єдиного податку.
Оподаткування доходу фізичної особи від надання нерухомості в оренду (суборенду), житловий найм (піднайм) здійснюється відповідно до п. 170.1 ст. 170 ПКУ.
Без права на реєстрацію податкових накладних — після анулювання платника ПДВ
Відповідно до п. 184.1 ст. 184 Податкового кодексу України (далі — ПКУ) реєстрація платником ПДВ діє до дати її анулювання, яка проводиться шляхом виключення особи з реєстру платників ПДВ у відповідних випадках.
Згідно з п. 184.2 ст. 184 ПКУ анулювання реєстрації здійснюється на дату:
— подання заяви платником податку або прийняття рішення контролюючим органом про анулювання реєстрації;
— зазначену в судовому рішенні;
— припинення дії договору про спільну діяльність, договору управління майном, угоди про розподіл продукції або закінчення строку, на який утворено особу, зареєстровану як платник податку;
— що передує дню втрати особою статусу платника податку на додану вартість.
При цьому датою анулювання реєстрації платника податку визначається дата, що настала раніше.
Пунктом 201.1 ст. 201 ПКУ платник податку зобов’язаний скласти податкову накладну в електронній формі з дотриманням умови щодо реєстрації у порядку, визначеному законодавством, електронного підпису уповноваженої платником особи, та зареєструвати її в Єдиному реєстрі податкових накладних (далі – ЄРПН).
Тобто, оскільки право на складення податкових накладних та реєстрацію їх в ЄРПН має особа, що зареєстрована платником ПДВ, то на дату анулювання реєстрації платника ПДВ таке право вказаною особою втрачається.
Таким чином, особа, реєстрацію платника ПДВ якої анульовано, не має права зареєструвати податкові накладні та/або розрахунки коригування до податкових накладних у ЄРПН, незалежно від того, що з дати їх виписки ще не минуло 15 календарних днів.
Нарахували дохід – сплатіть податок до бюджету!
Дохід фізичної особи – орендодавця від надання в оренду земельного паю включається до загального оподатковуваного доходу такої особи та підлягає оподаткуванню за ставкою 15 (20) % (пп. 164.2.5 ст. 164 Податкового кодексу України).
Податковим агентом орендодавця в такому випадку є орендар. Об’єкт оподаткування визначається виходячи з розміру орендної плати, зазначеної в договорі оренди, але не менше ніж 3 відсотки вартості земельного паю.
Податок до бюджету має бути перерахованим у терміни визначені ст.168 Податкового кодексу України.
При цьому звертаємо увагу орендарів, у разі, якщо вами орендна плата нарахована, але не виплачена, податок необхідно перерахувати до бюджету за будь яких умов, протягом 30 календарних днів, що настають за останнім календарним днем місяця, за який відбулося нарахування орендної плати (пп. 168.1.5 ст. 168 Податкового кодексу).
Витяг з реєстру платників єдиного податку органи ДФС надають протягом одного дня
За бажанням фізична особа-підприємець платник єдиного податку може безоплатно та безумовно отримати витяг з реєстру платників єдиного податку. Строк надання витягу не повинен перевищувати одного робочого дня з дня надходження запиту. Витяг діє до внесення змін до реєстру (п. 299.9 ст. 299 Податкового кодексу).
Порядок реєстрації та анулювання реєстрації платників єдиного податку визначені статтею 299 Податкового кодексу України. Реєстрація суб’єкта господарювання як платника єдиного податку здійснюється шляхом внесення відповідних записів до реєстру платників єдиного податку.
Орган фіскальної служби зобов’язаний протягом двох робочих днів від дати надходження заяви щодо переходу на спрощену систему оподаткування зареєструвати таку особу платником єдиного податку за умови відсутності визначених Податковим кодексом підстав для відмови у реєстрації суб’єкта господарювання як платника єдиного податку (299.3 ст. 299 Податкового кодексу).
</body>