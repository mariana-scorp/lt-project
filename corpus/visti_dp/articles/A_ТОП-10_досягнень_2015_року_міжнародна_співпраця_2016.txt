<id>A</id>
<author_surname></author_surname>
<author_name></author_name>
<title>ТОП-10 досягнень 2015 року: міжнародна співпраця</title>
<publ_in>Вісті Придніпров'я</publ_in>
<url>http://vesti.dp.ua/%d1%82%d0%be%d0%bf-10-%d0%b4%d0%be%d1%81%d1%8f%d0%b3%d0%bd%d0%b5%d0%bd%d1%8c-2015-%d1%80%d0%be%d0%ba%d1%83-%d0%bc%d1%96%d0%b6%d0%bd%d0%b0%d1%80%d0%be%d0%b4%d0%bd%d0%b0-%d1%81%d0%bf%d1%96%d0%b2%d0%bf/</url>
<publ_part></publ_part>
<publ_place></publ_place>
<publisher></publisher>
<year>2016</year>
<pages></pages>
<length>608</length>
<alt_orth>0</alt_orth>
<errors></errors>
<comments></comments>
<body>
У 2015 році Дніпропетровщину відвідало вдвічі більше дипломатів та представників міжнародних організацій, ніж роком раніше. Облдержадміністрація домовлялася з іноземними гостями про лікування та відпочинок за кордоном переселенців та бійців АТО, допомагала організувати доставку гуманітарних вантажів,  створювала оптимальні умови роботи для  інвесторів. Про найяскравіші досягнення Дніпропетровщини на міжнародній арені 2015-го року –  в ТОП-10. , Майже півмільярда доларів іноземних інвестицій отримала Дніпропетровщина , На Дніпропетровщині максимально спростили умови ведення бізнесу – таке завдання ставив очільник області Валентин Резніченко. Минулоріч в регіоні запрацював інвестиційний центр, який  супроводжує індивідуально кожен новий проект та допомагає здолати адміністративні перепони. В області активно переводять в електронний формат адміністративні послуги. Цьогоріч від іноземних інвесторів область отримала півмільярда доларів. Наш регіон займає перше місце за сумою інвестицій на одну людину — 2,2 тис. доларів. Це кращий результат серед областей. , Майже три сотні дітей бійців АТО та переселенців безкоштовно відпочили в Європі, 259 дітей півтора тижні відпочивали на хорватських курортах Рогозниця, Веприц та Трогір. На березі Адріатичного моря для малечі організували насичену програму: екскурсії, веселі розваги, естафети, знайомство з відомими спортсменами. 
Ще 40 дітей два тижні провели у відомому на весь світ Берлінському молодіжному цирковому таборі «Cabuwazi». Там малеча навчилася жонглювати, їздити на одноколісному велосипеді та дресирувати тварин. Була і велика екскурсійна програма.
Такий відпочинок дітей став можливим завдяки співпраці Дніпропетровської облдержадміністрації та Посольств цих країн. , Юні переселенці та діти атошників поїхали на навчання до Литви, Восьмикласники вчитимуться у вільнюській міжнародній школі до кінця навчального року та залишаться на літні канікули. Окрім насиченої освітньої програми для хлопців та дівчат влаштують розваги та екскурсії. Тож ця подорож — ще й свого роду реабілітація. Усі витрати на навчання та проживання школярів взяла на себе Литва, а швидко оформити документи та організувати поїздку допомогла облдержадміністрація. , 60 бійців АТО відправились на реабілітацію до Литви , Цілий рік фахівці литовського реабілітаційного центру Друскінінкай допомагали українським військовим відновитися після отриманих в АТО поранень. Лікарі спеціалізуються саме на травмах опорно-рухового апарату.  Бійці залишали Дніпропетровськ кульгаючи та на милицях, а за місяць вже впевнено ступали ногами на рідну землю. 
Лікувалася у Друскінінкаї і українська малеча. В Литві відновилися фізично і психологічно четверо дітей, які отримали травми на Донбасі.
15 гуртожитків для переселенців відремонтували коштом ЄС, Коштом Європейського Союзу відновили 15 комунальних і державних об’єктів в Дніпропетровську, Дніпродзержинську, Вільногірську, Кривому Розі, Новомосковську, Жовтих Водах та Нікополі. На це закордонні партнери виділили 1,5 мільйона євро. Гуртожитки дадуть притулок більш ніж двом тисячам переселенців. До оновленого житла люди зможуть переїхатим вже цьогоріч. , На Дніпропетровщині збудували та відкрили 5 модульних містечок для переселенців, Німецьке товариство міжнародного співробітництва GIZ та Дніпропетровська ОДА побудували та відкрили 5 модульних містечок для переселенців: у Дніпропетровську, Дніпродзержинську, Кривому Розі, Нікополі та Павлограді. Будиночки обладнані всім необхідним для життя – від меблів до кухонного приладдя, там є всі зручності, кухні обладнані електричними плитками. Разом містечка розраховані на майже 2,5 тис. переселенців.
Дніпропетровщина отримала гуманітарну допомогу із США вартістю майже 2,2 млн. дол. , Із США до лікарень Дніпропетровщини доставили три партії гуманітарної допомоги. Це медобладнання, препарати, витратні матеріали. Їх розподілили між лікарнями регіону, що приймають бійців АТО та переселенців, а також військовими госпіталями на сході. Загальна вартість вантажів склала майже 2,2 млн. дол. Свій внесок зробили українці, які мешкають в США, та прості американці, які підтримують український народ. 
Гуманітарну допомогу Дніпропетровщина отримала й від інших країн: Литви, Туреччини, Австрії, Швеції, Швейцарії та ін. , 230 тис. євро виділила Польща на медикаменти для переселенців Дніпропетровщини, Цей проект з підтримки переселенців реалізували Дніпропетровська ОДА, обласний комітет Червоного хреста, їх польські колеги  та МЗС Польші. До нього долучилися 1255 сімей регіону.  Вони  отримали соціальні картки, на які щомісяця надходило по 1 тис. грн. Проект був розрахований на серпень, вересень, жовтень та листопад. На ці кошти можна було придбати ліки, памперси та дитяче харчування в аптеці. 
</body>