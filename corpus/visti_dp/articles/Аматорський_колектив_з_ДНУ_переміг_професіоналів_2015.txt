<id>A</id>
<author_surname></author_surname>
<author_name></author_name>
<title>Аматорський колектив з ДНУ переміг професіоналів</title>
<publ_in>Вісті Придніпров'я</publ_in>
<url>http://vesti.dp.ua/%d0%b0%d0%bc%d0%b0%d1%82%d0%be%d1%80%d1%81%d1%8c%d0%ba%d0%b8%d0%b9-%d0%ba%d0%be%d0%bb%d0%b5%d0%ba%d1%82%d0%b8%d0%b2-%d0%b7-%d0%b4%d0%bd%d1%83-%d0%bf%d0%b5%d1%80%d0%b5%d0%bc%d1%96%d0%b3-%d0%bf%d1%80/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>428</length>
<alt_orth>0</alt_orth>
<errors></errors>
<comments></comments>
<body>
 , Народна студія сучасного вокалу «Мрія» Дніпропетровського національного університету імені Олеся Гончара отримала перемогу на IV Міжнародному телевізійному фестивалі «Доля». Захід проводився за підтримки Президентського фонду Леоніда Кучми «Україна»., Вокальна студія «Мрія» була єдиним колективом, який брав участь у фестивалі «Доля» вчетверте і отримував звання лауреата 1 і 2 ступеня в попередні роки. Цього року колектив отримав один з головних призів: Першу премію, подарунковий сертифікат на творчу подорож за кордон, а також грант переможця для поїздки за кордон. Варто відзначити, що аматорський колектив «Мрія» переміг у професійному конкурсі, де більшість учасників мають музичну освіту і обирають своїм фахом музику! А серед учасників вокальної студії з ДНУ є студентки факультету української й іноземної філології та мистецтвознавства Ірина Семенюк та Кароліна Гаян, студентка економічного факультету Катерина Шевчик та студентка факультету міжнародної економіки Аліна Гроховська. Навчають вокальній майстерності дівчат художній керівник Палацу студентів ДНУ Оксана Рудковська та заступник декана фізики, електроніки та комп’ютерних систем Дмитро Свинаренко., Велику подяку за підтримку «Мрія» висловлює профспілковому комітету ДНУ, який підтримав колектив. «Коли визначилася дата проведення Четвертого (XXIV) Міжнародного пісенного фестивалю творчої молоді та студентів «Доля», студенти народної студії сучасного вокалу «Мрія» у перший день відправили заявку на участь, – відзначила художній керівник Палацу студентів ДНУ та колективу «Мрія» Оксана Рудковська. – І опинились серед 164 учасників, які надіслали свої замовлення! Оргкомітет фестивалю відібрав для участі у фіналі 35 учасників, що окрилило наших дівчат. Фестиваль відбувся у Києві, де 30 вересня та 1 жовтня компетентне журі на чолі з народним артистом України Мар’яном Гаденком прослухало всіх учасників і відібрало лауреатів та переможців, серед яких опинилась і студія «Мрія». Наступного дня всіх учасників чекала телезйомка гала-концерту у місті Буча»., «Ми щасливі! Наші пісні отримали дуже гарні відгуки. Пісня Кузьми Скрябіна «Сам собі країна» вразила журі і по-новому відкрила нас як виконавців! Це наш перший досвід виконання пісні в стилі «рок» в трьохголосному варіанті. Було дуже приємно чути гарні слова за виконання. До речі, саме цю пісню взяли в телеверсію!» – діляться враженнями від фестивалю вокалістки «Мрії»., Дніпропетровські учасниці фестивалю відзначають особливу творчу і позитивну атмосферу конкурсу. За їхніми словами, всі учасники були цікавими і дружелюбними, багато цінних порад дівчата отримали від членів журі – справжніх професіоналів у сфері співочого мистецтва. Серед них – Оксана Нестеренко, яка працює в жанрі поп-класики, заслужена артистка естрадного мистецтва України Тетяна Мудра, народна артистка України Марія Ясиновська, автор і виконавець Олег Петрович, співачка Тетяна Кисляк, заслужений артист України музикант, співак, композитор і поет Павло Мрежук. Голова журі – засновник фестивалю, народний артист України Мар’ян Гаденко., Попереду учасниць студії «Мрія» чекає наполеглива праця над новою програмою українських пісень для концертного туру за кордоном.,  
</body>