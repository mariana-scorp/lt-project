<id>A</id>
<author_surname></author_surname>
<author_name></author_name>
<title>Перша в Україні електронна оцінка роботи адмінцентрів – на Дніпропетровщині, – Валентин Резніченко</title>
<publ_in>Вісті Придніпров'я</publ_in>
<url>http://vesti.dp.ua/%d0%bf%d0%b5%d1%80%d1%88%d0%b0-%d0%b2-%d1%83%d0%ba%d1%80%d0%b0%d1%97%d0%bd%d1%96-%d0%b5%d0%bb%d0%b5%d0%ba%d1%82%d1%80%d0%be%d0%bd%d0%bd%d0%b0-%d0%be%d1%86%d1%96%d0%bd%d0%ba%d0%b0-%d1%80%d0%be%d0%b1/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>378</length>
<alt_orth>0</alt_orth>
<errors></errors>
<comments></comments>
<body>
Термінали й банкомати, електронна черга й система оцінки якості обслуговування, доступ до iGov. Це і багато іншого – у сучасному Центрі надання адміністративних послуг у Дніпродзержинську. Доступно всім, зручно кожному. В такому режимі працює оновлений центр адмінпослуг. Його безумовні переваги – відкритість, прозорість і оперативність. Відчути їх на собі можуть бізнесмени, пенсіонери, молодь і прості трудівники. Про це повідомив глава регіону Валентин Резніченко.
, Сервіс зручного і комфортного отримання адмінпослуг у Дніпродзержинську тепер має сучасний вигляд. Зміни помітні не тільки зовні, але і всередині. У Дніпродзержинському центрі зробили капітальний ремонт і змонтували сучасне обладнання. Перше, що помічаєш відразу, – сенсорні екрани біля кожного робочого столу. Вони потрібні для електронної оцінки якості роботи співробітників. Невеликий сенсор запрошує кожного відвідувача оцінити ставлення до нього і його проблеми.
, «Відкритість і прозорість – такі вимоги висуває до представників влади Президент України Петро Порошенко. 35 центрів адмінпослуг Дніпропетровщини – це був тільки перший крок до комфортного спілкування людей і влади. Час не стоїть на місці. Ми постійно скорочуємо бюрократичний шлях до оформлення документів, зменшуємо контакт чиновників і людей. 80% адмінпослуг вже переведені в електронний вигляд. Їх можна отримати на порталі iGov. Ми не виключаємо можливості й інших способів – поштою або особисто. Тому модернізуємо центри адмінпослуг. Комфорт і швидкість – перша вимога до них», – зазначив Валентин Резніченко.
, У Центрі можна отримати дозвіл на оформлення землі, на будівництво, зареєструвати нерухомість, замовити різні документи для оформлення або продовження торгівлі, отримати посвідчення, довідку, а також оформити субсидію та інші пільги. Всього – 134 послуги.
Принцип роботи простий. Після реєстрації заяви, виконавець через Інтернет одержує справу для обробки. Як відбувається її розгляд, клієнт має можливість відстежувати в режимі реального часу в мережі. Контроль за строком – автоматичний, а про результати повідомлять за допомогою sms.
Ще один плюс – зручні сервіси. Вони – під рукою клієнтів. Це термінали і банкомати, електронна черга, пункт копіювання і фотографування, електронна система оцінки якості обслуговування. Також на допомогу відвідувачам – комп’ютер для самостійного доступу до порталу електронних послуг iGov.
За результатами громадського моніторингу центрів надання адміністративних послуг, Дніпродзержинський центр увійшов у десятку кращих в Україні.
Загалом у Дніпропетровській області працює 35 центрів надання адміністративних послуг. Вони є в кожному місті й районі. Першу електронну оцінку якості роботи встановили в оновленому Дніпродзержинському центрі. Очікується, що такий сервіс з’явиться і в інших населених пунктах.
</body>