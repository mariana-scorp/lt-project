<id>A</id>
<author_surname></author_surname>
<author_name></author_name>
<title>Дніпропетровська ОДА утримує лідерство ProZorro серед областей України – експерт</title>
<publ_in>Вісті Придніпров'я</publ_in>
<url>http://vesti.dp.ua/%d0%b4%d0%bd%d1%96%d0%bf%d1%80%d0%be%d0%bf%d0%b5%d1%82%d1%80%d0%be%d0%b2%d1%81%d1%8c%d0%ba%d0%b0-%d0%be%d0%b4%d0%b0-%d1%83%d1%82%d1%80%d0%b8%d0%bc%d1%83%d1%94-%d0%bb%d1%96%d0%b4%d0%b5%d1%80%d1%81/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>377</length>
<alt_orth>0</alt_orth>
<errors></errors>
<comments></comments>
<body>
Таку думку висловив директор Аналітичного центру «ПОЛІТ?КА» Микола Давидюк, коментуючи «РБК Україна» результати участі державних установ у системі електронних торгів ProZorro. , Він додав, що національними лідерами, на жаль, залишаються держустанови, які знаходяться в столиці: Міністерство інфраструктури, КМДА та Міністерство оборони, що не є показником повноцінного старту реформи горизонтально по всій країні. , Тому за регіональним лідерством Валентина Резніченка мають підтягуватись й інші очільники ОДА, щоб інтегрувати систему мережево. А не тільки для центральних органів влади, які швидко перейшли на нові стандарти, та так само швидко можуть і повернутись. , «Мета реформи, це не примусово перевести закупівлі в е-формат на короткий період. А дати бізнесу та громадському сектору відчути, що державні закупівлі можуть бути прозорими і доступними. Щоб тендери були прерогативою малого та середнього бізнесу, а не сірих схем деяких чиновників. Команда Валентина Резніченка активно працює над залученням до електронних закупівель не лише держструктур, а й підприємців. Цього місяця в Дніпропетровській ОДА проведуть вже 3 семінар для підприємців, яких запрошують долучитися до величезного ринку електронних закупівель. Коли ProZorro повноцінно запрацює на рівні міст, сіл і містечок по всій країні, повернути старі схеми вже не вдасться. Адже бізнес не захоче віддавати казнокрадам мільярдний ринок державних закупівель» — вважає експерт.
 
«Ефективність реалізації реформи електронних закупівель – стане показником можливого спаду корупції та посилення іміджу країни. Тому Президент та його адміністрація стали двигунами цих змін, розуміючи всю важливість процесу. Через що реформа уже зробила перші кроки в реальному секторі та в законодавчому полі, а наразі вона набирає оберти та інтегрується по всій країні», -додав експерт.
Дніпропетровщина першою в Україні перейшла на систему електронних закупівель ProZorro. За розпорядженням очільника області Валентина Резніченка Дніпропетровська облдержадміністрація вже у вересні розпочала закупки онлайн. Це більше 250 держустанов, які щорічно витрачають кілька мільярдів гривень на закупівлі. За 3 місяці всі вони повністю вивчили та інтегрувались в цю систему. Переходити на онлайн закупівлі облдержадміністрації допомагали волонтери та громадські організації.
На сьогодні уже більше 3 тисяч тендерів на 132 млн. грн. зареєстровані  в системі ProZorro на Дніпропетровщині. Планова економія – близько 7,5 млн. грн. Протягом місяця система має бути інтегрована у всіх 22-х РДА Дніпропетровської області, які наступного року запланували придбати товарів і послуг на 500 млн. грн. уже в новому форматі.
Через ProZorro укладають угоди до 200 тис. грн. на товари і послуги і до 1,5 млн. грн. — на роботи. , 
</body>