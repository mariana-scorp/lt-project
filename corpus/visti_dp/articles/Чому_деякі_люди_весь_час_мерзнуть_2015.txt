<id>A</id>
<author_surname></author_surname>
<author_name></author_name>
<title>Чому деякі люди весь час мерзнуть</title>
<publ_in>Вісті Придніпров'я</publ_in>
<url>http://vesti.dp.ua/%d1%87%d0%be%d0%bc%d1%83-%d0%b4%d0%b5%d1%8f%d0%ba%d1%96-%d0%bb%d1%8e%d0%b4%d0%b8-%d0%b2%d0%b5%d1%81%d1%8c-%d1%87%d0%b0%d1%81-%d0%bc%d0%b5%d1%80%d0%b7%d0%bd%d1%83%d1%82%d1%8c/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>451</length>
<alt_orth>0</alt_orth>
<errors></errors>
<comments></comments>
<body>
 , За статистикою, кожна третя жінка — «мерзлячка», яка буде відчувати озноб навіть при цілком комфортній для багатьох температурі. Чоловіки з такою проблемою стикаються рідше через більш стабільну систему терморегуляції. Чому ж люди мерзнуть?, Відчуття, що ви мерзнете постійно, з’являється в тому випадку, якщо є анемія або навіть просто почав трохи падати рівень гемоглобіну. Погіршується транспортування кров’ю кисню, порушується живлення тканин, а судини розширюються, щоб прискорити кровопотік і зігрітися. Через це посилюється теплопередача, тіло втрачає запас тепла і починає мерзнути. Відновити баланс допомагають деякі продукти харчування. Для цього в раціон слід включити червоне м’ясо, печінку і нирки, гречану, перлову і рисову крупи, сухофрукти, яйця, яблука, рибу, сир, капусту і кріп., Добова норма заліза повинна дорівнювати 15 мг. Багато хто й не здогадується, що постійно відчуває холод через брак вітамінів А і Е. Саме ці дві речовини відповідають за баланс біохімічних процесів у печінці, які сприяють обігріву., Традиційно вважається, що повним людям завжди жарко. Насправді жирові відкладення, накопичуючись, здавлюють судини і призводять до того, що кровопотік погіршується, а далі все відбувається, як і у випадку з нестачею заліза., Проблеми зі щитовидною залозою, яка виконує важливу роль — розподіляє запаси енергії, призводять до того, що вона працює «напівсили» й уповільнює обмін речовин. Тоді людина починає відчувати, що мерзне зсередини. Зрозуміти, що справа саме в щитовидці, можна, звернувши увагу на ноги — вони холодні в будь-який час доби. Якщо ви вважаєте, що справа в залозі — варто її обстежити і за наявності відхилень обов’язково їх пролікувати., Гіпотоніки, тобто ті, хто має низький тиск, не з чуток знають, що таке підвищена «мерзлякуватість»: зниження тиску призводить до порушення кровопостачання, що, знову-таки, стає причиною внутрішнього «холоду»., Судинні проблеми теж нерідко призводять до того, що людина мерзне в будь-який час року і навіть під теплою ковдрою. По-перше, судини можуть втратити потрібний тонус, через що кров починає повільніше «бігти» по них. По-друге, причиною замерзання можуть бути спазми: при різкому стисненні судин починаються проблеми з кровопостачанням. По-третє, відчуття холоду може викликати порушення роботи периферичних капілярів, через які кров не «добігає» до кінчиків пальців. У цьому випадку варто прийняти курс вітамінів, збільшити фізичну активність, додати прогулянки на свіжому повітрі, скорегувати харчування (додати овочів і фруктів, прибрати рафіновану їжу)., При цукровому діабеті людина теж може легко відчути «внутрішній холод». Таке захворювання стає причиною порушення метаболізму, а також серйозних проблем із серцево-судинною системою. У таких випадках пацієнти зазвичай скаржаться на постійно холодні ноги, які при цьому періодично втрачають чутливість. Про це треба повідомити лікаря-ендокринолога, який підбере адекватне лікування., Змусити мерзнути в будь-який час року може банальний недолік калорій. Так, наприклад, люди, які мало їдять, недоотримують свою норму. А значить, їм всерйоз бракує енергії «для обігріву» і заповнити запаси організму нізвідки. Тому нерідко худі люди, які ведуть малорухливий спосіб життя мають знижену температуру тіла., За матеріалами rivnepost.rv.ua, Фото: apteka-traw.com
</body>