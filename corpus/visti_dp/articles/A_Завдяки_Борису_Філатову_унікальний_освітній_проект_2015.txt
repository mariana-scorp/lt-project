<id>A</id>
<author_surname></author_surname>
<author_name></author_name>
<title>Завдяки Борису Філатову унікальний освітній проект для літніх людей отримав друге життя</title>
<publ_in>Вісті Придніпров'я</publ_in>
<url>http://vesti.dp.ua/%d0%b7%d0%b0%d0%b2%d0%b4%d1%8f%d0%ba%d0%b8-%d0%b1%d0%be%d1%80%d0%b8%d1%81%d1%83-%d1%84%d1%96%d0%bb%d0%b0%d1%82%d0%be%d0%b2%d1%83-%d1%83%d0%bd%d1%96%d0%ba%d0%b0%d0%bb%d1%8c%d0%bd%d0%b8%d0%b9-%d0%be/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>419</length>
<alt_orth>0</alt_orth>
<errors></errors>
<comments></comments>
<body>
За підтримки лідера політичної партії «УКРОП» Бориса Філатова близько 400 пенсіонерів Дніпропетровська зможуть пройти навчання в унікальному Університеті Третього Віку. Борис Філатов переконаний — для літніх людей зараз дуже важливо відчувати соціальну спільність і співпричетність до країни.
Університет третього віку — це можливість для пенсіонерів отримати нові знання та вміння в різних сферах. Тут бабусям і дідусям викладають психологію, навчають комп’ютерній грамотності і різних дисциплін економіки.
, — Найголовніша мета подібного роду проектів — це спілкування. Спілкування, насправді, зовсім нічого не коштує, але при цьому вартує дуже дорого. Це ціннісна категорія. Тому подібного роду проекти — Університет Третього Віку — є природним розвитком інших соціальних проектів нашої партії. Зокрема, дитячих оздоровчих таборів, таборів для літніх людей, — заявив Борис Філатов.
Проект реалізується на базі Дніпропетровського університету імені Альфреда Нобеля вже 6 років. Але в 2015 році старт нового сезону опинився під загрозою через те, що Дніпропетровська мерія перестала виділяти на це фінансування.
Зберегти унікальну програму і дати їй нове життя вдалося завдяки Борису Філатову. Політик виступив новим партнером освітньої програми. Відповідний меморандум Борис Філатов підписав з ректором Дніпропетровського університету імені Альфреда Нобеля Борисом Холодом.
— Ми хочемо реалізувати ці проекти з першочерговим завданням — прибрати між людьми соціальну відчуженість. Щоб в умовах війни й економічної кризи люди могли отримати позитивні емоції. Зрозуміти, що політики і держава все-таки думають про них. Я бачу по реакції людей, що для них це дуже важливо, — упевнений Борис Філатов.
Навчання в Університеті триває шість місяців — з жовтня по квітень. Протягом навчального року для слухачів проводять лекційні та практичні заняття. Мешканка Дніпропетровська Тамара Клименко за віком вже пенсіонер. Але жінка продовжує трудову діяльність. Сьогодні вона — в.о. директора територіального центру в Індустріальному районі. Як фахівець Тамара Клименко прагне до постійного вдосконалення своїх умінь. Тому вже шість років поспіль вона є студенткою Університету Третього Віку. Цього року жінка збирається вивчити гуманітарний напрям.
— Лекції тут не повторюються. Вони дуже цікаві, дуже добре ставляться до нас. Проводять різні заходи — виставки, концерти, екскурсії. Нам цікаво і ми будемо ходити, — розповіла Тетяна Клименко.
Те, що новим партнером Університету Третього Віку став Борис Філатов, її зовсім не дивує.
— Ми такі раді, що саме Борис Філатов знову приділив увагу третьому віку. І за те, що він знаходить час для людей поважного віку. Я нещодавно повернулася з табору «Укропчик». Там дуже цікаво, — ділиться враженнями Тамара Клименко.
Ще одна слухачка Університету — пенсіонерка Серафима Перепелиця. Жінка зізнається, — знову почати вчитися її підштовхнула жага нових знань. — Хочеться дізнатися щось нове. Тому що такий час, коли все тече і змінюється. А нам, бракує цієї інформації. Тому ми із задоволенням приймаємо це запрошення займатися в Університеті, — сказала Серафима Клименко.
</body>