<id>A</id>
<author_surname></author_surname>
<author_name></author_name>
<title>ДПІ у Кіровському районі м. Дніпропетровська консультує</title>
<publ_in>Вісті Придніпров'я</publ_in>
<url>http://vesti.dp.ua/%d0%b4%d0%bf%d1%96-%d1%83-%d0%ba%d1%96%d1%80%d0%be%d0%b2%d1%81%d1%8c%d0%ba%d0%be%d0%bc%d1%83-%d1%80%d0%b0%d0%b9%d0%be%d0%bd%d1%96-%d0%bc-%d0%b4%d0%bd%d1%96%d0%bf%d1%80%d0%be%d0%bf%d0%b5%d1%82%d1%80-4/</url>
<publ_part></publ_part>
<publ_place></publ_place>
<publisher></publisher>
<year>2015</year>
<pages></pages>
<length>1971</length>
<alt_orth>0</alt_orth>
<errors></errors>
<comments></comments>
<body>
 , У мене на подвір’ї назбиралася гора металобрухту. Хочу його здати. Поясніть, будь ласка, чи доведеться платити податки із зароблених таким чином коштів?
На запитання відповідає начальник управління доходів і зборів з фізичних осіб ДПІ у Кіровському районі м. Дніпропетровська Оксана Бабкіна.
Статтею 165 Податкового кодексу України передбачено, що до загального місячного (річного) оподатковуваного доходу не включається сума доходу, отримана платником податку за здані (продані) ним вторинну сировину, побутові відходи, брухт кольорових металів, включаючи використані (виснажені) акумулятори електричні свинцево-кислотні, залишки та брухт електричних акумуляторів із вмістом свинцю, та брухт дорогоцінних металів, проданий Національному банку України. Так, доходи від зданого металобрухту чорних металів не включені до цього переліку, тому з них сплачується податок на доходи фізичних осіб.
Також, такий дохід оподатковується військовим збором за 1,5 відсотковою ставкою.
Нагадуємо, що операції з металобрухтом здійснюються лише спеціалізованими або спеціалізованими металургійними переробними підприємствами, а також їх приймальними пунктами. Побутовий металобрухт від громадян дозволяється приймати лише після того, як вони пред’являть документ, що засвідчує особу. Також необхідно оформити акт приймання. В цьому акті зазначаються дані документа, який засвідчує особу, та опис металобрухту. Фізичні особи можуть здійснювати операції лише з побутовим металобрухтом.
Побутовий металобрухт — це непридатні для прямого використання вироби побутового призначення або частини цих виробів, які містять у собі чорні або кольорові метали чи їх сплави і які втратили експлуатаційну цінність. Приймання промислового брухту у фізичних осіб, які не є суб’єктами господарювання, забороняється.
 За 2015 рік податок на нерухомість розраховуємо за новими правилами, ДПІ у Кіровському районі м. Дніпропетровська звертає увагу громадян — власників об’єктів житлової та нежитлової нерухомості, що за 2015 рік податок на нерухоме майно підлягає розрахунку та сплаті виходячи із нового розміру бази оподаткування та розширеного кола об’єктів оподаткування.
Так, згідно рішення Дніпропетровської  міської ради , при сплаті податку на нерухоме майно, відмінне від земельної ділянки за 2015 рік, розміри ставок за 1 кв. метр житлової площі об’єкта житлової та/або нежитлової нерухомості у відсотках до розміру мінімальної заробітної плати, встановленої законом на 1 січня звітного (податкового) року складають:, — 1 відсоток — для квартири/квартир, загальна площа яких перевищує 80 кв. метрів, або житлового будинку/будинків, загальна площа яких перевищує 150 кв. метрів, та для всіх типів об’єктів житлової нерухомості, що перебувають у власності одного платника податку, сумарна загальна площа яких перевищує 230 кв. метрів;, — 0,5 відсотка — будівлі готельні, будівлі офісні, гаражі, склади, господарські (присадибні) будівлі — допоміжні (нежитлові) приміщення в частині гаражів, загальна площа яких перевищує 25 кв. метрів, та майстерень, інші будівлі;, — 1 відсоток — будівлі торговельні та будівлі для публічних виступів.
Фахівці ДПІ заапрошують громадян — власників об’єктів житлової та нежитлової нерухомості заздалегідь провести звірку щодо об’єктів нерухомого майна. Під час звірки громадяни не лише перевіряють відповідність своїх даних інформації, внесеній до бази даних ДФС, а і  можуть розрахувати суму податку на нерухомість, яку потрібно буде сплатити, що дозволить уникнути певних непорозумінь під час сплати нарахованих сум податку.
Шановні чернігівці! Для проведення звірки необхідно звернутися до ЦОПа ДПІ у Кіровському районі м. Дніпропетровська за адресою м.Дніпропетровськ , вул. Горького ,22    3 поверх.
Перевищили обсяг доходу — змініть систему оподаткування, ДПІ у Кіровському районі м. Дніпропетровська нагадує, що вимоги, за умови дотримання яких фізичні особи – підприємці мають право перебувати у відповідній групі платників єдиного податку, визначені у п. 291.4 ст. 291 Податкового кодексу України.
Відповідно до п. 293.8 ст. 293 Кодексу ставки, встановлені пп. 293.3 — 293.5 ст. 293 ПКУ, застосовують з урахуванням таких особливостей:, 1) платники єдиного податку першої групи, які у календарному кварталі перевищили обсяг доходу, визначений для таких платників у п. 291.4 ст. 291 Кодексу, з наступного календарного кварталу за заявою переходять на застосування ставки єдиного податку, визначеної для платників єдиного податку другої або третьої групи, або відмовляються від застосування спрощеної системи оподаткування;, 2) платники єдиного податку другої групи, які перевищили у податковому (звітному) періоді обсяг доходу, визначений для таких платників у п. 291.4 ст. 291 Кодексу, в наступному податковому (звітному) кварталі за заявою переходять на застосування ставки єдиного податку, визначеної для платників єдиного податку третьої групи, або відмовляються від застосування спрощеної системи оподаткування.
Платники, визначені у підпунктах 1, 2 п. 293.8 ст. 293 Кодексу, до суми перевищення зобов’язані застосувати ставку єдиного податку у розмірі 15 відсотків.
Заява щодо переходу на застосування ставки єдиного податку, визначеної для платників єдиного податку іншої групи, або відмови від застосування спрощеної системи оподаткування подається не пізніше 20 числа місяця, наступного за календарним кварталом, у якому допущено перевищення обсягу доходу.
Отже, при перевищенні платником єдиного податку першої або другої групи обсягу доходу, визначеного у п. 291.4 ст. 291 Кодексу, фізична особа-підприємець повинна здійснити перехід на застосування іншої ставки податку (змінити групу єдиного податку) або відмовитись від застосування спрощеної системи оподаткування.
У подальшому фізична особа-підприємець може повернутися або здійснити перехід на сплату єдиного податку як платник першої або другої групи з початку календарного року, наступного за роком, в якому нею виконано вимоги, визначені п. 294.1 ст. 294 Кодексу щодо обраної групи єдиного податку, у тому числі і щодо обсягу доходу.
Надходження єдиного податку  зростають, З початку року платники району, які перебувають на спрощеній системі оподаткування, сплатили до місцевого бюджету 37,6  млн. гривень  єдиного податку. У порівнянні з аналогічним періодом минулого року надходження зросли майже на 2,4 млн. гривень. Про це повідомив  в.о.заступника начальника ДПІ у Кіровському районі м. Дніпропетровська Максим Борисович Сидоров.  .
Нині позитивну динаміку демонструють   фізичні особи – підприємці. У порівняні з січнем – листопадом  2014 року перші сплатили до казни на 6,3 млн. грн. більше.
До Кіровського  бюджету надійшло понад 2  млн. грн транспортного податку, ДПІ у Кіровському районі м. Дніпропетровська нагадує, що об’єктом оподаткування транспортним податком є легкові автомобілі, які використовувалися до 5 років і мають об’єм циліндрів двигуна понад 3000 куб.см. Базою оподаткування є легковий автомобіль, що є об’єктом оподаткування відповідно до п.п.267.2.1 п.267.2 ст.267 Податкового кодексу України. Базовий податковий (звітний) період дорівнює календарному року.
Обчислення суми податку з об’єкта/об’єктів оподаткування фізичних осіб здійснюється контролюючим органом за місцем реєстрації такої особи. Податкове повідомлення-рішення про сплату суми податку та відповідні платіжні реквізити надсилаються (вручаються) платнику податку контролюючим органом за місцем його реєстрації до 01 липня року базового податкового (звітного) періоду (року). Транспортний податок фізичними особами сплачується протягом 60 днів з дня вручення податкового повідомлення-рішення за місцем реєстрації об’єктів оподаткування і зараховується до відповідного бюджету згідно з положеннями Бюджетного кодексу України.
Юридичні особи самостійно обчислюють суму податку станом на 1 січня звітного року і до 20 лютого цього ж року подають контролюючому органу за місцем реєстрації об’єкта оподаткування декларацію з розбивкою річної суми рівними частками поквартально (пп.267.6.4 п.267.6 ст.267 Кодексу). Декларація складається за формою, затвердженою наказом Міністерства фінансів України від 10.04.2015 р. № 415. Сплачується податок авансовими внесками щокварталу до 30 числа, що настає за звітним кварталом. Щодо об’єктів оподаткування, придбаних протягом року, то декларація юридичною особою подається протягом місяця з дня виникнення права власності на такий об’єкт, а податок сплачується починаючи з місяця, в якому виникло право власності на такий об’єкт.
За словами начальника відділу адміністрування майнових податків ДПІ у Кіровському районі м. Дніпропетровськаі  Ірини Гущевої , в поточному році місцевий бюджет поповнено транспортним податком на 2,6 млн. гривень.
До речі, на обліку в ДПІ у Кіровському районі м. Дніпропетровська загалом перебуває  8 суб’єктів господарювання — юридичні особи, які є платниками транспортного податку. А що стосується фізичних осіб, то в поточному році таких платників 127.
Податківець також  зазначила, що у пересічних громадян — власників автомобілів вникають запитання щодо обчислення та сплати транспортного податку, зокрема,  при  викраденні легкового автомобіля.
«Щодо обов’язку сплачувати транспортний податок за автомобіль, який є об’єктом оподаткування, якщо його викрадено, то слід врахувати: якщо викрадений легковий автомобіль, що використовувався до 5 років з об’ємом циліндрів двигуна понад 3000 куб. см.
не знято з реєстрації в органах внутрішніх справ (тобто обліковується у власності платника податку), то такий платник зобов’язаний сплачувати транспортний податок за ставкою та у строки, встановлені ст. 267 Кодексу», — зазначила Ірина Гущева.
Оподатковуємо спадщину у вигляді грошових заощаджень, При  оформленні спадщини у пересічних громадян виникає чимало запитань щодо порядку оподаткування отриманої спадщини у залежності як від ступеня споріднення, так і від виду отриманої спадщини, зокрема у вигляді грошових заощаджень.
ДПІ у Кіровському районі м. Дніпропетровська повідомляє, що порядок оподаткування доходу, отриманого платником податку в результаті прийняття ним у спадщину чи дарунок коштів, майна, майнових чи немайнових прав регламентується ст. 174 Податкового кодексу України.
Так, згідно п.п. 174.2.1 п. 174.2 ст. 174 Податкового кодексу України  до об’єктів спадщини, що оподатковуються за нульовою ставкою, зокрема належать:, — грошові заощадження,  розміщені до 2 січня 1992 року в установи Ощадного банку СРСР та державного страхування СРСР, що діяли на території України, а також у державні цінні папери (облігації Державної  цільової  безпроцентної позики 1990 року, облігації Державної внутрішньої виграшної позики 1982 року, державні казначейські зобов’язання СРСР, сертифікати Ощадного банку СРСР);, — грошові заощадження громадян України, розміщені в установі Ощадного банку України та колишнього Укрдержстраху протягом 1992-1994 років, погашення яких не відбулося, що успадковуються будь – яким спадкоємцем.
Тобто, якщо громадянин (незалежно від ступеня споріднення) отримав спадщину у вигляді грошових заощаджень колишнього СРСР, то такий дохід не оподатковується.
Внесено зміни до переліку медичних виробів, операції з постачанням яких оподатковуються ПДВ за ставкою 7%, Фахівці ДПІ у Кіровському районі м. Дніпропетровська інформують про те, щоПостановою Кабінету Міністрів України від 11.11.2015 №923  внесені зміни до переліку медичних виробів, операції з постачання на митній території України та ввезення на митну територію України яких підлягають обкладенню податком на додану вартість за ставкою 7 відсотків, затвердженого постановою Кабінету Міністрів України від 03.11.2014 №410.
Згідно з текстом постанови № 923, позиції “Коляски інвалідні, з двигуном або без двигуна чи з іншим механізмом для пересування**”, “Пристрої ортопедичні, у тому числі милиці та тростини-милиці**”, “Інші штучні частини тіла**”, “Апарати, які носять на собі, із собою або імплантують у тіло, щоб компенсувати недолік (дефект) органа чи фізичну ваду**”, “Інші меблі медичні, хірургічні**” доповнено виноскою ”**” такого змісту: “**Крім технічних та інших засобів реабілітації для інвалідів та інших пільгових категорій населення відповідно до постанови Кабінету Міністрів України від 2 лютого 2011 р. № 79 “Деякі питання реалізації підпункту 197.1.3 пункту 197.1 статті 197 Податкового кодексу України”.
За допомогою виноски «**» уточнюється, що винятки становлять технічні та інші засоби реабілітації для інвалідів та інших пільгових категорій населення, переліки яких затверджено постановою Кабінету Міністрів України від 2 лютого 2011 р. № 79. Такі технічні та інші засоби реабілітації, як і раніше, звільняються від оподаткування ПДВ.
Постанова № 923 набрала чинності 19.11.2015, тобто з дня її офіційного опублікування (опублікована у газеті «Урядовий кур’єр» від 19.11.2015 №216).
З 1 січня 2016 року закінчується перехідний період для доопрацювання або заміни РРО, які створюють контрольну стрічку в друкованому вигляді, ДПІ у Кіровському районі м. Дніпропетровська нагадує, Законом України від 28.12.2014 № 71-VIII «Про внесення змін до Податкового кодексу України та деяких законодавчих актів України щодо податкової реформи» внесено зміни до Закону України від 06.07.1995 №265/95-ВР «Про застосування РРО у сфері торгівлі, громадського харчування та послуг».
Згідно внесених змін, з 1 січня 2015 року дозволяється первинна реєстрація лише реєстраторів розрахункових операцій, які створюють контрольну стрічку в електронній формі, та електронних таксометрів, автоматів з продажу товарів (послуг), реєстраторів розрахункових операцій з купівлі-продажу іноземної валюти.
Водночас, дозволяється до використання електронних контрольно-касових апаратів, введених в експлуатацію до 1 січня 2015 року, що створюють контрольну стрічку в друкованому вигляді та подають до органів доходів і зборів по дротових або бездротових каналах зв’язку тільки інформацію про обсяг розрахункових операцій, виконаних у готівковій та/або в безготівковій формі, яка міститься в їх фіскальній пам’яті, і при цьому не подають електронних копій розрахункових документів.
Таким чином, користувачам зареєстрованих та введених в експлуатацію до 01.01.2015 електронних контрольно-касових апаратів, що подають до органів фіскальних органів тільки інформацію про обсяг розрахункових операцій (Z-звіти), встановлено перехідний період тривалістю 1 рік для доопрацювання або заміни існуючої касової техніки на таку, яка забезпечує подання по електронних каналах зв’язку електронних копій розрахункових документів і фіскальних звітних чеків.
З 01.01.2016 року відповідно до п. 5 ст. 17 Закону України «Про застосування РРО у сфері торгівлі, громадського харчування та послуг» передбачено відповідальність у розмірі десяти неоподатковуваних мінімумів доходів громадян — у разі якщо контрольну стрічку не надруковано або не створено в електронній формі на реєстраторах розрахункових операцій, або виявлено спотворення даних про проведені розрахункові операції, інформація про які міститься на контрольній стрічці, створеній в електронній формі.
 
</body>