<id>I</id>
<author_surname>Вдовиченко</author_surname>
<author_name>Галина</author_name>
<title>Тамдевін. Вовчі історії замку Гербуртів.</title>
<publ_in></publ_in>
<url></url>
<publ_part></publ_part>
<publ_place>Харків</publ_place>
<publisher>Клуб Сімейного Дозвілля</publisher>
<year>2015</year>
<pages></pages>
<length>589</length>
<alt_orth>0</alt_orth>
<errors></errors>
<comments></comments>
<body>
У салонi екологiчних iнтер’єрiв справа залагодилась напрочуд швидко, навiть вiртуозно. Можливо, їм бракувало саме таких варiантiв декору, як Марiйчинi гобелени в саморобних гiлкових рамках. Можливо, далася взнаки заздалегiдь продумана розмова з власником салону. Однак визначальну роль зiграла випадковiсть.
На столi енергiйного молодого господаря салону лежав журнал «Сучаснi iнтер’єри», причому номер з моїм iнтерв’ю та фото моєї галереї. Я подумки подякувала долі за пiдтримку – i через пiвгодини Олег («Можна просто Олег, ми ж колеги», – запропонував вiн) вийшов зi свого кабiнету, супроводжуючи до виходу пiтерську гостю, львiв’янку <foreign>forever</foreign>. Ми з ним домовилися про реалiзацiю Марiйчиних робiт на прийнятних для обох сторiн умовах. Вiдтепер Марiйка зможе поставити крапку на наївно-безглуздiй спiвпрацi з мiсцевим перекупником, який за її шедеври платить копiйки. Залишалося провести з подругою сеанс пiдняття власної самооцiнки.
Там же, у салонi, я вирiшила зробити Марiї сюрприз. Це буде несподiванка, ефектнiша за студентський «метеорит у чорносливi». Iдея виникла, щойно я побачила у вiтринi з авторським срiблом два дивнi перснi – у виглядi чи то замку-фортецi, чи то старовинного особняка. З наскрiзними вiконечками, вежами та брукiвкою. Один перстень був немов дзеркальним вiдображенням iншого. В одного замок-фортеця дивився в один бiк, у iншого – в протилежний.
– Кому як зручно носити, – пояснила продавчиня. – Хтось хоче перстень на лiву руку, хтось – на праву. А можна i ось так… – дiвчина наділа перснi на два пальцi однiєї руки.
Купила обидва, собi й Марiйцi. Уже знала, як i де подарую їй цей дивний перстень. Розiграю маленьку виставу. Уявляю, як вона здивується. Закриє обличчя долонями, визирне з-пiд розсунутих пальцiв…
Десь на другому планi ворухнулася ще одна думка. Про хороший пiар-хiд, який можна згодом запустити в черговому iнтерв’ю.
«Чи вiрите ви в мiстику?» – запитає мене чергова журналiстка. «Бачите перстень на моїй руцi? Це подарунок Гербуртiв. Знайшла його в стiнi, на розвалинах замку Гербуртiв, у наймiстичнiшому мiсцi, в самому серцi Європи, на межi України та Польщi… I з того часу, вiрите чи нi…»
Життя – гра, особливо якщо йдеться про життя успiшного художника, якому раз у раз треба нагадувати публiцi про себе всiма можливими засобами.Подумала так – i згадала чоловiкове «ти а-ас з продажiв у на-ас», чи як вiн там казав…
Вiдiгнала думку i про чоловiка, i про усi прорахованi наперед ходи та гачки для покупцiв. Чого я зараз насправдi хочу? Здивувати Марiю, розiгравши перед нею виставу. Тож дивуй, розiгруй.
План був такий. Марiя чекає на мене завтра, як домовились, i того ж дня ми маємо йти в замок. А я приїду сьогоднi, без попередження, по дорозi побувавши на Замковiй горi. Сховаю в надiйному мiсцi перстень-фортецю, неподалiк – другий, а в третiй сховок вкладу записку з текстом про те, що Гербурти вiтають Анну та Марiю. Завтра все це «знайду» на очах у здивованої подруги. Уявляю її очi!
Вона переконувала мене, що Замкова гора – мiстичне мiсце, що час там зсувається, як пiщаний ґрунт, десять хвилин виявляються десятьма годинами або навпаки – нiби пiвдня минуло, а насправдi заледве година збiгла… Ото дивуватиметься! Випитуватиме, коли це я встигла таке втнути. Цiлком у дусi студентських розiграшiв… Що далi вiд Львова, то гiршою ставала дорога та мальовничiшими краєвиди. Пiсля чергової петлi дорога вперлася за небокраєм у двi гори, подiбнi на жiночi груди. Одна – Монастирська, друга – Замкова. Або ж Чернеча та Слiпа. «Для чого по двi назви?» – запитала Марiю два дні тому. – «Для захисту, – вiдповiла вона. – У нас i людям дають подвiйнi iмена, аби подвоїти захист».
На Замкову гору, казала Марiя, веде дорога. Зараз перевiримо.
</body>